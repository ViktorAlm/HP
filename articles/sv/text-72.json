{"answers": [], "options": [["Att läraren förväntas syssla alltmer med uppgifter utanför själva lärandet.", "Att läraren allt oftare förväntas stå i centrum för hela lärandeprocessen.", "Att läraren förväntas ha en alltmer styrande och reglerande roll i klassrummet.", "Att läraren allt oftare förväntas använda språket utifrån en förnyad människosyn."], ["De betonar i alltför hög grad det talade språket.", "De bortser från elevernas upplevelse av undervisningen.", "De tar inte tillräcklig hänsyn till lärarnas minskade status i skolan.", "De behandlar klassrumssituationen som om den vore skild från resten av världen."]], "questions": ["11. Vad kan man utläsa av texten, när det gäller den förändrade synen på lärarens roll?", "12. Vilken kritik riktar textförfattaren mot Johnstons och Schwartz böcker?"], "article": "delprov läs – läsförståelse\nLärares språkbruk\nAlla verkar numera överens om att det är läraren som är\navgörande för om eleverna lär sig något eller inte. Men\nhur? Och på vilket sätt? Här blir det genast komplicerat.\nI Väl valda ord – hur vårt språk påverkar barns lärande\nav Peter H. Johnston och i Få det att fastna av Shanna\nSchwartz ges några tänkbara svar på de svåra frågorna.\nPeter H. Johnston är professor i pedagogik. Han undersöker hur lärare använder språket när de kommunicerar\nmed eleverna, och det visar sig att skillnaderna är stora.\nI många klassrum styr läraren samtalen, och frågorna till\neleverna är slutna och kontrollerande. Men i andra klassrum bjuder läraren in till diskussion med öppna frågor\noch använder språket för att stödja, snarare än kontrollera.\nJohnston ger flera exempel på ett stödjande språkbruk:\n”Hur gjorde du för att komma på det?” eller ”Jag ser att\ndu vet hur man stavar början av det ordet.” Lärarens ordval\nspeglar en människosyn.\nÄven elevens självbild kan påverkas av läraren. ”Språk\när en handling, precis som att slå någon med en käpp”,\nmenar Johnston. Får någon mycket negativ feedback sätter det sina spår.\nÄven Shanna Schwartz behandlar språkets betydelse.\nHon har lång erfarenhet av att arbeta med lärare och rektorer för att utveckla barns skrivande. I Få det att fastna\nlägger hon fram några enkla antaganden om vad lärare bör\ngöra för att eleverna ska lära sig.\nBarn lär sig när de är redo att göra det. Läraren måste\nuppfatta vad eleven kan göra med rätt hjälpmedel och\nstöd. Blicken bör alltid riktas framåt, mot det som ska\nutvecklas, och inte bakåt. Engagemang är också avgörande. Barn utvecklar kunskaper när de är engagerade i det\negna lärandet. Därför måste läraren få och behålla deras\nuppmärksamhet. Ett sätt att göra det är genom berättelser. ”Det var en gång ...” är ett grepp som faktiskt fortfarande får de flesta att lyssna. Även upprepning är viktigt.\nEn lektions struktur måste repeteras många gånger, så att\neleverna lär sig undervisningens rytm. Och för att skapa\nmening och sammanhang måste syftet med aktiviteterna\ni klassrummet hela tiden uppmärksammas.\nBåde Väl valda ord och Få det att fastna behandlar läsoch skrivinlärning, och fokus ligger på elever i de yngre\nåldrarna. Men böckerna är läsvärda även för lärare som\nundervisar äldre elever. Alla konkreta exempel synliggör\npå ett tydligt sätt hur lärarens språkbruk bottnar i en kunskaps- och människosyn. Som lärare skadar det inte att\nhöja blicken från åtgärdsprogram och ämneskonferenser\noch påminna sig om det ibland.\nJohnston och Schwartz kommer fram till likartade slutsatser om vad lärare gör för att åstadkomma lärande: det\nhandlar om förmågan att skapa en respektfull inlärningsmiljö, och språket är nyckeln för att göra det.\nVisst är det bra att lärarens betydelse uppmärksammas i\nbåde forskning och debatt. Men de senare årens förskjutning, från att placera läraren långt ut i kulissen i lärandets\ndrama till mitt på scenen, är inte utan problem. Lärare\nkan göra skillnad. Men elever är inte några oskrivna blad.\nDe ingår i fler sammanhang än klassrummets, och skolan\när en del av samhället. Johnston snuddar bara vid det och\nSchwartz berör det inte alls. Men när lärare och forskare\ndiskuterar vad som sker i klassrummet borde det ändå finnas med i analysen, annars kan det leda fel.\nChristoffer Dahlin", "id": ""}