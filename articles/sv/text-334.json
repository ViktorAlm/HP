{"answers": [], "options": [["Ett beslut om huruvida den sjukskrivne ska träna med andra sjukskrivna.", "Ett beslut om huruvida den sjukskrivne ska byta arbetsuppgifter och/eller arbetsplats.", "Ett beslut om hur den fortsatta medicinska rehabiliteringen av den sjukskrivne ska gå till.", "Ett beslut om vilken typ av ekonomisk ersättning den sjukskrivne kan kräva."], ["När personen till en början behöver hjälp med vissa arbetsmoment.", "När personen redan till en början har viss arbetsförmåga.", "När personen ännu har behov av medicinsk vård.", "När personen fortfarande behöver arbetsträning. Hur börja jobba igen?"]], "questions": ["15. Vilket beslut ska enligt texten fattas innan den sjukskrivne återgår i arbete?", "16. I vilken situation kan det enligt texten bli aktuellt för en person att återgå i arbete genom deltidssjukskrivning?"], "article": "FRÅGA: Hur lägger jag bäst upp min återgång till arbete\nefter två års sjukskrivning? Vad har jag för alternativ? Vill\nhelst inte arbetsträna på min nuvarande arbetsplats.\nSVAR: Nu när jag skriver detta svar har regeringens proposition om rehabiliteringskedjan just kommit – förändringar kan komma att ske efter den 1 juli 2008.\nNär man startar en återgång i arbete bör man först ta\nställning till följande: Ska återgång i arbete ske hos befi ntlig arbetsgivare? Med ordinarie arbetsuppgifter? Med tillfälligt andra? Med varaktigt andra?\nOm det sker hos annan arbetsgivare – ska målet vara\natt återgå till den befi ntliga eller inte? Hur ska då anställningen i det senare fallet avslutas?\nDen inledande planeringen ska ske i samverkan med\nFörsäkringskassan, då det är den som bedömer rätten till\noch typ av ersättning. De beslutar om du ska börja arbetsträna med rehabpeng eller om det fi nns arbetsförmåga att\nstarta direkt, och då är det partiell sjukskrivning med sjukpenning som blir aktuellt.\nTill sin hjälp för att fatta beslutet behöver Försäkringskassan information om din medicinska status från din\nläkare. Det är därför att rekommendera att din handläggare kallar till ett avstämningsmöte.\nJag föreslår att följande parter medverkar: du själv,\ndin chef/arbetsgivarrepresentant, Försäkringskassan, din\nläkare och eventuellt någon annan som du kan vilja ha\nmed, t.ex. facklig representant eller en vän. Har du gått\nhos en beteendevetare under din rehabilitering kan det\nvara lämpligt att även denna resurs medverkar.\nInför avstämningsmötet kan du även prata med din\narbetsgivare om dina önskemål om arbetsuppgifter etc.\nDet som ni ska ta ställning till vid mötet är om återgången i arbete ska inledas med deltidssjukskrivning eller\narbetsträning.\nArbetsträning innebär att den försäkrade kan få hjälp\nmed de arbetsmoment hon eller han inte klarar av och\natt någon annan utför de resterande arbetsuppgifter som\nnormalt utförs under en dag men som den försäkrade inte\norkar med.\nEn arbetsträning startar oftast med 10 timmar per vecka,\ndvs. 2 timmar om dagen. Om det inte är så att du har en\nextremt lång resväg är det att rekommendera att direkt\nstarta med femdagarsvecka så att du med en gång börjar\nträna kroppen och hjärnan på att skapa rutiner.\nDetta pågår vanligtvis under några veckor. Det följs då\noftast av ett nytt avstämningsmöte, och om det är läge:\nfriskskrivning.\nDet är då oftast en friskskrivning på 25 procent som\nblir aktuell.\nSedan fortsätter det på det här sättet löpande, där beslut\nom friskskrivning på nästa nivå oftast tas gemensamt på\nett avstämningsmöte.\nI de ärenden som jag har arbetat med där sjukskrivningsorsaken varit utmattningssyndrom, har det från\narbetsträningens första dag till 100 procent frisk löpt cirka\n12 månader. Det är en process som behöver få ta tid så att\nkroppen och knoppen hänger med.\nAnna Sporrong", "id": ""}