{"answers": [], "options": [["Samhörighet.", "Osäkerhet.", "Tillfredsställelse.", "Kommunikationsproblem."], ["Ja, läkarna menade att tolkarnas språk var förenklat.", "Ja, läkarna upplevde i viss mån tidspress.", "Ja, läkarna ansåg att de fick felaktig information.", "Nej, läkarna ansåg inte att mötet medförde något specifikt problem. Språk och kultur i vården"]], "questions": ["13. Vilket ord beskriver bäst den upplevelse som merparten av patienterna i studien hade av vårdmötena?", "14. Ansåg läkarna, enligt enkäten, att mötet med patienterna medförde något specifikt problem?"], "article": "Kommunikationsproblem i vården orsakade av språkliga\noch kulturella skillnader kan skapa osäkerhet om huruvida sjukdomshistorien uppfattats korrekt samt leda till att\ntolkningen förenklas och till att fler återbesök och undersökningar görs. Det visar en ny avhandling från Karolinska Institutet där forskare undersökt hur patienter med\ninvandrarbakgrund, läkare och tolkar upplever vårdmötet.\nVård på lika villkor är något som de flesta tar för självklart. Men hur ser det ut i verkligheten? Och hur påverkar\nkulturella och språkliga skillnader och olika referensramar\nvårdmötet? Det har distriktsläkaren Eivor Wiking vid\nCentrum för allmänmedicin i Stockholm intresserat sig\nför. I sin doktorsavhandling har hon studerat hur patienter i behov av tolk, distriktsläkare och tolkar uppfattar\nvårdmötet och vad ett mindre lyckat vårdmöte kan leda\ntill. Forskningen är utförd med hjälp av enkätfrågor och\ndjupintervjuer på tolv vårdcentraler i Stockholm. Totalt\ndeltog 62 patienter från Chile, Iran och Turkiet, 74 tolkar\noch 75 distriktsläkare.\nAv resultaten i avhandlingen framgår att cirka hälften\nav patienterna som haft tolk vid läkarbesöket upplevde\nkommunikationsproblem på grund av språkliga och kulturella skillnader. Det ledde bland annat till att de kände\nsig osäkra på om deras sjukdomshistoria och information\nuppfattats rätt. I intervjumaterialet framkom även att tolkarna kände osäkerhet, vilket i vissa fall kunde leda till\natt de anpassade tolkningen och förenklade ord. I de fall\nläkarna kände sig osäkra på om allt var korrekt uppfattat kunde det leda till fler återbesök och undersökningar.\nNära 40 procent av läkarna tyckte att tiden för konsultationen inte var tillräcklig.\nMen närmare 90 procent av tolkarna upplevde att\npatienterna var nöjda. Och bland läkarna trodde 85 procent att patienterna var nöjda med samtalet. Det överensstämmer rätt väl med patienternas egna upplevelser så som\nde beskrivs i avhandlingen. Cirka 80 procent av patienterna kände sig respekterade för sin kultur, sin personlighet och sina önskemål.\n– Det är höga siffror, trots upplevda kommunikationsproblem. Samtidigt verkar de kulturella och språkliga\nskillnaderna begränsa möjligheten att förmedla fakta, tankar och känslor. Konsekvensen kan bli att vårdbehövande\npatienter får fel behandling eller ingen behandling alls,\nmenar Eivor Wiking.\nBåde läkare och tolkar efterlyste mer utbildning om\nkulturell kompetens i vården.", "id": ""}