{"answers": [], "options": [["Risken för sjukdomar och andra kroppsliga följdverkningar.", "Risken för en alltför stor acceptans av måttlighetsbruk.", "Risken för att alkoholmissbruk kombineras med tyngre droger.", "Risken för att alkoholproblemet inte formuleras korrekt."], ["Att antalet larmrapporter blivit alltför stort.", "Att åtgärder mot ungdomars missbruk är eftersatta.", "Att åtgärdsarbetet inte är tillräckligt selektivt och fokuserat.", "Att ingen skillnad görs mellan bruk och missbruk. Alkoholproblemet"]], "questions": ["13. Vilken risk med alkoholkonsumtion lyfts allt oftare fram, enligt texten?", "14. Vilken kritik av det förebyggande arbetet mot ungdomars alkoholkonsumtion framförs av textförfattaren?"], "article": "Historiskt sett har ambitionen att hålla nere alkoholkonsumtionen i Sverige varit starkt präglad av nykterhetsrörelsen, vilken tidigare ofta hade tydliga kopplingar\ntill kyrkan. Under början av 1800-talet var måttlighetsprincipen dominerande. Utöver det kristna budskapet\nanvändes medicinska och nationalekonomiska argument\n– främst pekade man på rörelsens betydelse för jordbrukets utveckling. År 1889 grundades Allmänna svenska\nnykterhetsförbundet, vars organisationer enades om att\nsamarbeta vid riksdags-, landstings- och kommunalval\noch stödja nykterhetsvänliga kandidater. Så småningom\nkom nykterhetsrörelsen att bli en av de mäktigaste intressegrupperna i svensk politik.\nSett ur ett historiskt perspektiv är nykterhetsrörelsens\nställning i dag svag, men moraliska aspekter på konsumtion av alkohol förekommer fortfarande i vissa situationer\noch för vissa människor, trots att folkhälsoaspekten fått en\nalltmer dominerande position.\nHur ett problem definieras, vilka som är med i definitionsprocessen och definitionernas betydelse för den praktik som utvecklas är något som ofta diskuteras i forskning\nom sociala problem. När det gäller konsumtion av alkohol\noch narkotika finns det i dag många olika uppfattningar\nom vilka som ska respektive inte ska konsumera, vad, hur\noch när. Det råder delade meningar när det gäller alkohol,\noch många skiljer på bruk och missbruk till skillnad från\nvad gäller narkotika, där en klar majoritet av svenskarna\nanser att allt bruk är problematiskt.\nTrots förändringar i samhället mot mer liberala attityder till alkoholkonsumtion tyder mycket på att det fortfarande råder relativ enighet kring att ungdomars bruk\nbör begränsas. Ett utslag av det är de omfattande resurser\nsom anslås till förebyggande arbete. Ungdomars (över)-\nkonsumtion av alkohol och konsumtion av droger diskuteras frekvent i media, ofta i form av larmrapporter.\nRapporterna baseras inte sällan på material som produceras av Centralförbundet för alkohol- och narkotikaupplysning i samarbete med Statens folkhälsoinstitut, samma\naktör som producerar material och informationskampanjer samt bedömer ansökningar från ideella organisationer\n(och kommuner och landsting) som ska bedriva förebyggande arbete.\nAtt formulera förebyggande insatser med utgångspunkt\ni traditionella mönster och utan krav på effekter är dock\nett beteende som blir allt svårare att försvara när kraven\npå vetenskaplighet ökar. Det finns ett behov av att sammanställa och utvärdera de insatser som görs, tillvarata den\nkunskap som finns och peka på vad som fungerar och vad\nsom inte fungerar, inte minst mot bakgrund av Socialstyrelsens satsning på nationellt stöd för kunskapsutveckling inom socialtjänsten.\nNinive von Greiff", "id": ""}