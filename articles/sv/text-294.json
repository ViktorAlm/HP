{"answers": [], "options": [["En arkitektur som anpassar sig till arkitekternas breddade kompetens.", "En arkitektur som har en tydlig och självklar uppgift.", "En arkitektur som finner inspiration i äldre byggnadsstilar.", "En arkitektur som lyfter sig över tillfälliga trender och stilar."], ["Att bemöta en kritik.", "Att avsluta en debatt.", "Att formulera en yrkesroll.", "Att punktera en illusion. Samtalston"]], "questions": ["15. Vilken sorts arkitektur drömmer en tongivande del av dagens arkitektkår om, enligt textförfattaren?", "16. Vilket syfte har textförfattaren med sin text?"], "article": "Sveriges Arkitekters Kritikerpris har just delats ut. Det\ngick till Jan Åman och hans Färgfabriken för ”deras sätt att\ndriva och förnya arkitektur- och stadsbyggnadsdebatten i\notraditionella former”. Börjar synen på diskussionen om\narkitektur och samhällsplanering sakta förändras? Annars\nbrukar det låta som när Ola Andersson fick kritikerpriset\n2006, för att ha ”spridit arkitekturkritik och stadsbyggnadsdebatt till en bredare krets”. Eller som när Tomas\nLewan fick det året efter för att juryn ville ”uppmuntra\nfler praktiserande arkitekter att delta i det offentliga samtalet om arkitektur”.\nDet finns något uppfordrande, otydligt och nästan\nrörande förhoppningsfullt i formuleringarna om det där\n”offentliga samtalet”. Vad är målet – folkbildning, förståelse eller kanske förlåtelse? Vem ska man prata med,\nvem är egentligen intresserad – näringslivet eller det så\nkallade brukarledet? Nja, knappast. Panegyrisk självanalys har egentligen bara en målgrupp: andra arkitekter. Få\ndebattörer är verkligt intresserade av dialog men däremot\ngärna av en prestigefylld monolog. Ska ett samtal lyfta\növer en propagandanivå måste det finnas ett intresse och\nen öppenhet för andras åsikter, fördomar och motsägelser.\nDialogen har annars en tendens att förvandlas till någon\nsorts passivt aggressiv tävling, unket osande av testosteron.\nDe som efterlyser offentlig debatt har ofta en (mer eller\nmindre) dold agenda. Det kan handla om att arkitekter\nborde bygga höga hus, värna hyresrätten, ägna sig mer åt\nsocialt engagemang eller passivhus. Man kidnappar diskussionen för egna syften och vill slå fast arkitekturens\nuppgift. Hur angeläget det än är att rädda världen kan det\naldrig automatiskt bli alla arkitekters uppgift. Se upp för\nskendebatt och smygtotalitära debattörer!\nArkitektvärlden fortsätter att känna sig dålig för att\nden inte får igång det efterlängtade ”offentliga samtalet\nom arkitektur”. Kanske bygger denna desperata önskan\npå nostalgi. På drömmen om en tid när vi säkert visste\nvilket samhälle som skulle byggas och vilken stil det skulle\nbyggas i. En tid när arkitekterna hade allmänhetens förtroende. Kåren var liten, homogen och säker på att man\nhade rätt. Kanske lever föreställningen om samtalet kvar\ndär? I så fall är det förväntningarna det är fel på. Sverige\när inte samma land i dag som på tjugo- eller sextiotalet.\nArkitekter i dag är en större, mer diversifierad och globaliserad yrkesgrupp som kan och vill prata om många olika\nsaker samtidigt.\nVår fixering vid bristen på en bred debatt om arkitektur\nskymmer det faktum att det faktiskt pågår många olika\ndiskussioner i en mängd olika grupperingar. Kanske dags\natt sluta drömma om det offentliga goda/uppbyggliga/\nfolkbildande samtalet? Och börja prata i stället, i normal\nsamtalston.\nKatarina Rundgren\npanegyrisk = egenkär, förhärligande", "id": ""}