{"answers": [], "options": [["Nedbrytning.", "Pollinering.", "Fotosyntes.", "Syresättning."], ["De med varierat trädbestånd.", "De som upptar begränsade ytor.", "De med relativt unga träd.", "De som regelbundet gallras."]], "questions": ["11. Vilket av följande sker med vindens hjälp i både vatten- och landekosystem, enligt texten?", "12. Vilka slags skogsmarker löper minst risk att drabbas av stormskador, enligt texten?"], "article": "delprov läs – läsförståelse\nStorm är ett naturfenomen som uppkommer för att utjämna tryckskillnader mellan hög- och lågtryck. Ju tätare\ndet är mellan isobarerna, desto våldsammare uttryck tar\nsig utjämningen, det vill säga vinden blir starkare. Vindstyrka tillhör de mätbara abiotiska faktorer som jämte de\nbiotiska spelar en viktig roll för ett ekosystem i funktion.\nVindstyrkor med betydelse för livet i ett ekosystem varierar från måttlig vind (< 5 m/s) till i mer sällsynta fall full\norkan (> 32 m/s).\nVindar ligger bakom totalcirkulationen i sjöar och hav.\nSyrerikt vatten transporteras mot djupet och näringsrikt\nvatten förs upp till ytan. Solljuset når en bit ner i vattnet\noch fotosyntesen tar fart hos växtplankton som finns i\nytskiktet. God tillgång på näringsämnen i sjöars och havs\nytskikt gynnar planktontillväxten. Från den planktonrika miljön utgår sedan livet i många av de limniska och\nmarina näringskedjorna. Vindar driver även vatten till och\nfrån grunda områden och genom sund och andra passager.\nDen roll vinden spelar i landekosystemen är en annan.\nUppenbart är att organismer är bättre skyddade mot vindars verkningar i tätt bevuxna ekosystem än i öppna, glest\nbevuxna ekosystem. Välbekant är också att vindpollen och\nen del lätta fröer kan spridas långt med vindens hjälp.\nStormar, men även friska och hårda vindar, sätter all\nvegetation i rörelse. Vindarna rycker och sliter i träd, buskar, gräs och örter och får växtligheten att vaja fram och\ntillbaka. De rörelser som alstras fortplantar sig ner i marken, ibland ända ner till rötterna. En rotvälta är ett synligt\nbevis på hur stormar påverkar marken. Vid all vindpåverkan uppstår osynliga sprickor och springor i marken även\npå långt avstånd från ett träd. I den uppluckrade jorden\nsprider sig syrerik luft och ett för markandningen gynnsamt läge uppstår.\nBiprodukter från markandningen, liksom från all annan\nandning, är koldioxid och vatten. I marken reagerar koldioxiden med markvattnet och kolsyra bildas. Kolsyran,\nsom är en svag syra, orsakar en lätt kemisk vittring. Från\nmarkpartiklarna (kolloiderna) vittrar näringsämnen, som\ntas upp av rothår hos gröna fotosyntetiserande växter. Vi\nskönjer här en koppling mellan vind, rörelser i marken\noch syretillförsel, ett samspel i den oorganiska världen som\nbildar grund för många terrestra näringskedjor.\nVinden tar ibland i så våldsamt att stammar knäcks och\nträd slits upp med rötterna. Detta kan vara en god sida\nav stormar, eftersom de på så sätt medverkar till att fälla\nförsvagade träd och rensa bort torra grenar. I stormens\nspår sker det därmed en selektion av det livskraftigaste.\nSamtidigt öppnas luckor i vegetationen och i dessa släpps\nljus ner till uppväxande plantor. Av det material som faller\ntill marken bildas förna. Den bryts så småningom ned och\nblir på sikt näring för både småplantor och växande träd.\nVindar sätter också andra spår. Svåra stormar (orkaner)\nsom till exempel stormen Gudrun i januari 2005 pekar\npå svagheterna hos planterade skogsmonokulturer. Dessa\nskogar faller i betydligt större utsträckning offer för stormars härjningar än vad mångformiga naturskogar gör.\nLars Ljunggren\nbiotisk = levande\nabiotisk = icke-levande\nlimnisk = som hör till sötvatten\nterrestra = som har med jorden eller jordytan att göra\nVindar och stormar", "id": ""}