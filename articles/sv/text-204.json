{"answers": [], "options": [["Som en resursfråga.", "Som en generationsfråga.", "Som en rättighetsfråga.", "Som en utbildningsfråga."], ["Engelskan hotar svenskan mindre än svenskan hotar minoritetsspråken.", "Hotet mot minoritetsspråken kommer mer från engelskan än från svenskan.", "Svenskans ställning försvagas inom vissa områden, minoritetsspråkens ställning inom andra.", "Svenskans ställning stärks medan minoritetsspråkens ställning försvagas. Språkbyte"]], "questions": ["15. På vilket av följande sätt behandlar textförfattaren frågan om språkbyte?", "16. Vilken viktig skillnad ser textförfattaren mellan svenska språket och minoritetsspråken vad gäller graden av utsatthet i det svenska samhället?"], "article": "För tre år sedan flyttade Christine från England till Sverige på grund av kärleken. Det tog en stund innan jag\nlade märke till den lilla brytningen. Christine talade en\nutmärkt svenska. Den första tiden klarade hon sig bra med\nengelska. Pojkvännens vänner pratade gärna engelska. Till\nen början. Men när kvällen blev sen eller inspirationen\ntröt – då gick vännerna över till svenska. Trots allt är det\nansträngande att hela tiden vara hänvisad till att tala ett\nfrämmande språk. Om hon ville vara del av gemenskapen,\nmåste hon lära sig svenska, insåg Christine. Det var så hon\nframställde det för mig.\nAtt i det dagliga livet byta sitt modersmål mot ett annat\nspråk är en stor sak. Det krävs mycket arbete och viljestyrka, men framför allt krävs det motivation. Om behovet\ninte är pockande håller vi fast vid det språk vi kan bäst.\nChristine hade en stark motivation att lära sig det nya\nspråket.\nViljan att hålla fast vid modersmålet gäller också svensktalande. Det glöms ibland bort i debatten om engelskans\ninflytande på svenskan. Somliga säger att svenskan är\nunder samma press från engelskan som minoritetsspråken\när under press från svenskan. Det håller jag inte med om.\nVi är inte påtvingade engelskan för att kunna vara en del\nav språksamhället, även om goda kunskaper i engelska är\nett krav inom en rad områden. Men också i sammanhang\ndär engelska är arbets- eller studiespråk tar vi ofta chansen\natt tala svenska om vi kan. Låt oss ta till oss den insikten\n– utan att hemfalla åt språknationalism.\nDen svensktalande majoriteten befinner sig alltså knappast i en språkbytesprocess. För de flesta minoriteter är\nsituationen en helt annan. Deras språk är förhållandevis\nosynliga i samhället, språkgrupperna är små, undervisning\nsaknas. Många kämpar för att kunna behålla sitt språk och\növerföra det till nästa generation. Andra övergår till att tala\nenbart svenska. Det gäller också invandrare och barn till\ninvandrare. Vi som talar varmt för flerspråkighet tycker\nreflexmässigt att det är synd. Men rätten till språk innefattar också rätten att byta språk, att välja ett annat språk än\nmodersmålet som dagligt språk. Lika självklart är det att\nden som vill behålla sitt modersmål ska få stöd i form av\nen fungerande modersmålsundervisning med kvalificerade\nlärare. På det här området är glappet mellan den officiella\nspråkpolitiken och dess genomförande extra stort.\nLena Ekberg", "id": ""}