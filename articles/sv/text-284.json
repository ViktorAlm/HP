{"answers": [], "options": [["Att ledningen inte specificerade innehållet i hans uppdrag.", "Att arbetsplatsen var underställd ett kollektivavtal.", "Att ledningen satte en bestämd deadline för hans uppdrag.", "Att arbetet i huvudsak skedde utanför ordinarie arbetstid."], ["Ja, arbetsledaren på platsen skulle annars inte ha beordrat frågeställaren.", "Ja, eftersom det är uppenbart att arbetsgivaren ifråga leder och fördelar arbetet.", "Ja, frågeställaren har redan utfört det beordrade arbetet.", "Nej, något skäl till detta anger han inte. Övertid"]], "questions": ["15. Vilket faktum kan enligt texten tala till Antons fördel i tvisten med arbetsledningen?", "16. Svarande antar att det på frågeställarens arbetsplats ”inte finns några kollektivavtalsregler”. Anger han något skäl till detta antagande, och i så fall vilket?"], "article": "Fråga: Jag fick ett uppdrag som i korthet går ut på att se\ntill att vi har vissa tjänster framme till ett visst datum.\nDet har medfört övertid. Nu säger ledningen att jag\nborde ha skött uppdraget på min ordinarie tid och de vill\ninte betala ut någon ersättning. Jag har säkert lagt ner motsvarande ett par veckors jobb för att ha en chans att hinna.\nUndrar också om en arbetsledare kan begära samma\nkväll att man ska jobba över. Jag kunde inte, men då sa\nhan: ”Jag beordrar dig!” Hade han rätt till det?\nAnton\nSvar: Vad som gäller vid övertid finns delvis att utläsa ur\nkollektivavtalet – om något sådant gäller på arbetsplatsen\n– och ur det enskilda anställningsavtalet och ur arbetstidslagen. Jag utgår i mitt svar ifrån att det på din arbetsplats\ninte finns några kollektivavtalsregler som berör din fråga.\nOftast finns det reglerat i anställningsavtalet huruvida\növertidsersättning utbetalas eller ej. Det är ett viktigt\nanställningsvillkor, eftersom det berör både arbetstid och\nvederlag. Om man i anställningsavtalet har avtalat om att\növertidsersättning inte betalas ut, så brukar detta kompenseras av fria arbetstider och/eller längre semester.\nOm det inte står något i ditt anställningsavtal så får\nman falla tillbaka på den gamla generalprincipen om att\ndet är arbetsgivaren som leder och fördelar arbetet. Det\när alltid bra att kontrollera med sina chefer innan man\nutför övertidsarbete, så att man är överens om att övertidsarbete kommer att utföras och på vilket sätt man ska\nkompenseras.\nDet rimliga vore, i brist på överenskommelse, att situationen tolkas som att du skall kompenseras för din nedlagda övertid, särskilt som det beordrats att arbetet måste\nvara klart en viss dag. Ta råd av ditt fack i frågan.\nEn arbetsledare kan inte ”beordra” arbetstagare att\njobba över med så kort varsel som samma kväll, annat än i\nalldeles särskilda fall. Enligt 12 § arbetstidslagen ska arbetsgivaren ge arbetstagarna besked om förändringar i arbetstiden minst två veckor i förväg om inte verksamhetens\nart eller oförutsedda händelser ger anledning till kortare\nvarsel. Arbetsgivarens rätt att leda och fördela arbetet ger\ndenne viss rätt att begära lite flexibilitet hos arbetstagarna,\nmen det är också beroende av vad som utlöste behovet av\növertidsarbete.\nStefan Flemström", "id": ""}