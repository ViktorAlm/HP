{"answers": [], "options": [["Att undersöka från vilken fallvinkel de flesta av de livshotande olyckorna sker.", "Att studera filmupptagningar av verkliga fallolyckor.", "Att få hjälmar att ta upp en större mängd energi.", "Att rekonstruera omständigheterna bakom de verkliga fallolyckorna."], ["Ja, filmade olyckor.", "Ja, MC-olyckor.", "Ja, alla sorters trafikolyckor.", "Nej, det framgår inte. Hjärnskador och hjälmar"]], "questions": ["11. Vilket av följande har enligt texten varit huvudmålet med Peter Halldins forskning?", "12. Framgår det av texten vilken typ av fallolyckor Peter Halldin framför allt utgått från i sin forskning?"], "article": "Hans von Holst, chefsöverläkare för neurodivisionen på\nKarolinska institutet, besökte i mitten av 1990-talet Kungliga Tekniska högskolan (KTH) för att få hjälp att utveckla\nidéer om att förebygga hjärnskador. Han ville råda bot på\nkonsekvenserna av olyckor, med eller utan hjälm.\nMånga frågor krävde svar. Varför testas skyddshjälmar\nbara med vertikala fall? Sådana sker ytterst sällan i verkliga\nlivet. Skulle man kunna mäta påverkan från vilka vinklar som helst? Skulle man kunna imitera hjärnans egen\nskyddsmekanism, att vätskan mellan hjärnan och skallbenet ger ett energiupptag innan hjärnan slår i skallbenet\noch de verkligt livshotande skadorna uppstår?\nSlumpen gjorde att forskaren Peter Halldin och Hans\nvon Holst träffades i en korridor på KTH och började\ndiskutera.\n– Jag blev så intresserad att jag ville forska på det här\nområdet inom biomekanik och Hans blev min handledare, berättar Peter.\nDet mötet blev starten på samverkan mellan olika tekniker och kompetenser där CAD (computer-aided design)\nutgör sista ledet i kedjan att utveckla en hjälm med högre\nenergiupptag.\nPeter Halldin lyckades svara på frågorna och utvecklade MIPS-tekniken (Multidirectional Impact Protection\nSystem).\n– Det är Svein Kleiven här på KTH som skapat den\nFE-modell som mäter påverkan på hjärnan. Jag har arbetat\nmer med experimentella prover och med själva tillämpningen av teknologin i hjärnan.\nGeometrin till FE-modellen skapade Kleiven utifrån\nmedicinska bilder från Visible Human Database i USA.\nHan har sedan 1997 arbetat med att beskriva en mängd\nbiologiska vävnaders olika materialegenskaper i modellen\noch lagt ner mycket tid på att jämföra med experiment\ngenomförda på universitet i USA. Detta är ett arbete som\ntagit cirka 15 år.\nMen hur kan man dra slutsatser från FE-modellen till\nverkliga livet?\n– En total olycksrekonstruktion kräver filmning av\nolyckan på plats och en skiktröntgen. Då vet vi i vilken\nhastighet fallet skedde och hur. Ett sådant tillfälle var en\nmotocrossolycka 2004 då en person fanns på plats och filmade. Men energiupptagningen går lätt att mäta i modellen vilket gör att man kan dra säkrare slutsatser och jämföra olika hjälmar.\nErfarenheterna används även i utbildningssyfte. Många\nsom utbildar sig till traumaspecialister idag kommer i kontakt med Halldins och Kleivens forskning. Den har nog\nockså bidragit till debatten om ett allmänt hjälmtvång.\nCarina Wahlstedt Janson", "id": ""}