{"answers": [], "options": [["Mer jämlikhet.", "Mer privatisering.", "Mer öppenhet.", "Mer konkurrens."], ["Ja, vårdcentralerna prioriterar medicinsk behandling framför psykologisk.", "Ja, en övervägande andel av alla vårdcentraler drivs i offentlig regi.", "Ja, det går oftast inte att få en direkt kontakt med psykolog i nuvarande system.", "Nej, texten ger ingen förklaring till detta. Vårdcentraler och psykologer"]], "questions": ["15. Vilken vision för vården har Psykologförbundet, enligt texten?", "16. Skillnaderna i tillgång till psykolog vid vårdcentral varierar inom landet. Ger texten någon förklaring till detta, och i så fall vilken?"], "article": "Sveriges Psykologförbund har kartlagt tillgången till psykologer vid landets samtliga vårdcentraler. Patienters tillgång till psykologer – en kartläggning av landets vårdcentraler\n(2009) visar att endast 260 av landets cirka 930 vårdcentraler har psykologer anställda. 151 vårdcentraler saknar helt\ntillgång till psykolog. Och mer än hälften av alla vårdcentraler har varken anställda psykologer eller vårdavtal med\nprivatpraktiserande psykologer.\nMahlin Olsson, utredare på Psykologförbundet, har\ngjort kartläggningen.\n– Kartläggningen visar en fördubbling av antalet anställda\npsykologer, jämfört med kartläggningen av tillgången på\npsykologer på vårdcentraler som Socialstyrelsen gjorde\n2007, och det är ju bra. Men Psykologförbundet vill att\ndet ska finnas psykologer på samtliga vårdcentraler i landet. Det ska vara samma vård för alla oavsett var man bor\neller hur mycket pengar man har, säger Mahlin Olsson.\nSkillnaderna i landet är stora. Dalarna har inga psykologer anställda och heller inget vårdavtal. Örebro saknar\nanställda psykologer på sina vårdcentraler och i Östergötland har endast tre procent av vårdcentralerna anställda\npsykologer. I Stockholm saknar tre av fyra vårdcentraler anställda psykologer. Gotland är ensamt om att ha\nanställda psykologer på samtliga vårdcentraler.\nMajoriteten, 82 procent, av samtliga vårdcentraler drivs\ni offentlig regi. Skillnaderna mellan privata och offentliga\nvårdcentraler är stora. Endast två procent av de offentliga\nvårdcentralerna har avtal med privatpraktiserande psykologer, jämfört med 20 procent för de privata vårdcentralerna. 90 procent av fallen kommer via remiss.\nAv de offentliga vårdcentralerna är det endast 30 procent som har anställda psykologer, medan 43 procent av\nde privata har anställda psykologer.\n– Vi vill med denna kartläggning väcka opinion och\ndebatt. Vi har lagt ut hela listan med landets samtliga vårdcentraler på Psykologförbundets hemsida så att alla kan\ngå in och läsa och se vilka vårdcentraler som har anställda\npsykologer och vilka som har avtal med privatpraktiserande psykologer, säger Mahlin Olsson.\n– Förbundet vill att människor ska kunna ringa direkt\ntill en psykolog på sin vårdcentral, utan att behöva gå\nvia en läkare. Enligt våra undersökningar vill de flesta ha\npsykologisk behandling, inte medicin i första hand, fortsätter Mahlin Olsson.\nI kartläggningen, som gjordes under fyra veckor i\nmaj och juni 2009, har 894 av 930 vårdcentraler besvarat frågorna, vilket motsvarar 96 procent av samtliga\nvårdcentraler.\nKajsa Heinemann", "id": ""}