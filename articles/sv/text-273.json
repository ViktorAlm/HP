{"answers": [], "options": [["Att ta reda på hur stor genvariationen faktiskt var inom den aktuella gräshoppsarten.", "Att undersöka vilka övriga egenskaper som skilde de olika färgvarianterna från varandra.", "Att utesluta att variationen i gräshoppornas färgteckning orsakades enbart av miljöfaktorer.", "Att bekräfta att den iakttagna variationsrikedomen enbart fanns i vissa populationer."], ["Urval skapar olikheter.", "Evolutionen formar livsmiljön.", "Anpassning främjar förändring.", "Variation ökar överlevnaden. Miljöförändringar och evolution"]], "questions": ["15. Vad var syftet med det laboratorieförsök som beskrivs i texten?", "16. Vilket svarsförslag sammanfattar bäst textens huvudpoäng?"], "article": "En forskargrupp, under ledning av professor Anders Forsman vid Linnéuniversitetet, har upptäckt att evolutionen\nunder vissa förhållanden kan gå oerhört snabbt, vilket\nfrämjar överlevnaden i föränderliga miljöer.\nTorngräshoppor är små insekter som uppvisar en enorm\nvariation i färgteckning. Individer från samma område\nvarierar från ljusgrå eller brunspräcklig, via randig till helsvart. De olika färgvarianterna skiljer sig åt i storlek, beteende och en rad andra egenskaper. Forskarna upptäckte i\nen fältstudie att sammansättningen av olika färgvarianter\nvarierar kraftigt mellan områden och förändras över tid\ninom områden som varit utsatta för skogsbränder.\nForskarna fångade gräshoppor på tjugo olika platser\ni Sverige. Andelen svarta gräshoppor var mycket högre\ni områden som nyligen härjats av bränder än i obrända\nkontrollområden. I eldhärjade områden blev de svarta\ngräshopporna dessutom mindre vanliga ju längre tid som\npasserat efter branden.\n– Eftersom samma mönster upprepas i många populationer och under en lång tidsperiod är vi säkra på att\ndet beror på att skogsbränderna förändrar gräshoppornas\nlivsmiljö, säger Anders Forsman. För att kontrollera om\nskillnaderna i färgteckning mellan populationerna var\närftliga födde forskarna upp gräshoppor i laboratorium\nunder standardiserade förhållanden. Avkomlingar till gräshoppor som fångats in på eldhärjade platser blev svarta i\nhögre utsträckning än de som härstammade från obrända\nområden.\n– Olikheterna i andelen svarta gräshoppor mellan platser och år beror således på förändringar av populationernas genetiska sammansättning. Individerna blir alltså inte\nsvartare som ett resultat av exempelvis den tillgängliga\nfödan eller andra faktorer i uppväxtmiljön, ungefär som\nnär vi människor blir mörkare i hyn om vi vistas i solen.\nDet handlar istället om oerhört snabba evolutionära förändringar, säger Anders Forsman.\nResultaten visar att de variationsrika torngräshopporna\ngenom naturligt urval anpassas genetiskt till en överlevnad\ni de karga och föränderliga förhållanden som följer efter\nskogsbränder. Den svarta färgteckningen gör det svårare\nför fåglar och andra rovdjur att upptäcka gräshopporna\nmot en sotsvart bakgrund. Det innebär förmodligen en\növerlevnadsfördel för svarta gräshoppor i nybrända områden. Något år efter en brand, när marken återigen börjar\ntäckas av mossa och andra växter, erbjuder den svarta färgen inte längre ett överlägset skydd.\nResultaten stödjer teorin om att populationer och arter\ndär individerna har olika egenskaper har en högre anpassningsförmåga och löper mindre risk att dö ut när livsmiljön förändras.", "id": ""}