{"answers": [], "options": [["Som naiva och äventyrliga.", "Som vardagliga och lättolkade.", "Som detaljerade och fängslande.", "Som tillrättalagda och undervisande."], ["Förmågan att via det enkla och jordnära vidröra det tidlösa.", "Förmågan att avbilda en värld som tilltalar såväl barn som vuxna.", "Förmågan att berätta en historia utan att krångla till det.", "Förmågan att visa hur till synes svåra saker egentligen är ganska enkla. Jan Lööfs serier"]], "questions": ["15. Hur uppfattar textförfattaren Jan Lööfs teckningar?", "16. Textförfattaren menar att Lööf har en speciell förmåga. Hur skulle den kunna beskrivas?"], "article": "Jag fastnar redan vid omslaget till boken Jan Lööfs serier:\nvolym 1, blir sittande och studerar det en lång stund. Det\nhär är inte Jan Lööf, serietecknaren, utan Jan Lööf, barnboksillustratören: mjuka, harmoniska former och varma\ninbjudande färger – ett fönster till en annan värld, inte\nolik vår egen men bräddfylld med äventyr och fantasieggande figurer. Och jag erinrar mig alla de timmar i slutet på 1960-talet och början på 1970-talet då jag försökte\nlära mig rita som Jan Lööf: samma enkla men oändligt\nuttrycksfulla figurer. Jag lärde mig aldrig – det skenbart\nenkla kan vara ack så svårt – men mina tillkortakommanden förmådde aldrig dämpa den fascination jag kände\ninför Felix fiktiva värld.\nBokens bonusmaterial har samma effekt på mig. Lööf\nleker med datormanipulerade foton av sig själv, men jag\nhar bara ögon för hans teckningar: kärleksfulla skivomslagsillustrationer och en utblick över ett nöjesfält som är\nsom att slå upp barndomens portar på nytt. Och så hans\nfantastiska maskiner, konstruerade av skrotdelar, där varenda mutter är omsorgsfullt utritad och där det groteskt\nstorvulna och det jordnära förenas på ett sätt som övertygar mig om att de här maskinerna inte bara skulle kunna\nfungera, utan dessutom fylla en funktion.\nVille lämnar mig mera likgiltig. Teckningarna är både\nfinurliga och fantasieggande, men jag lockas inte längre\nav själva historien med sitt alltför vuxna perspektiv. De\nallra första Felix-stripparna, där figuren fortfarande heter\nFiffige Alf, har emellertid kvar hela sin naiva charm. De\ntecknades av en Jan Lööf i 25-årsåldern, utexaminerad från\nKonstfack och med barnböckerna En trollkarl i Stockholm\noch Morfar är sjörövare i bagaget. Säkert var det dessa som\nfick danska PIB att ge honom chansen att göra en tecknad serie.\nJag ler åt de många pricksäkra detaljerna: åt Halmhattens gorillor, som faktiskt är gorillor, och åt pelarhelgonet som i smyg använder sig av en docka som standin. Men också åt den pekpinneförnumstigt tillrättalagda\nvärldsbilden.\nJovisst kan teckningarna te sig aningen valhänta och\ntrevande så här i början, och den första historien saknar\nden rikedom på undertexter som snart skulle ge serien dess\nkomplexitet. Det skulle dröja till slutet av den tredje historien – och den här volymen – innan Lööf slutgiltigt funnit sin form såväl bild- som berättarmässigt, men anslaget\nfinns här och det gör magin också.\nCarl Johan De Geer har sagt om Jan Lööfs serier att de\när som gjorda för att förklara världen för utomjordingar.\nOch förvisso har Lööf en fantastisk förmåga att göra det\nspecifika allmängiltigt och det tidsbundna tidlöst. Populärkulturella ikoner rör sig i det vardagsnära, tidlösa äventyr kryddas med samtidspolitik och högt blandas med lågt.\nI sällskap med dessa latinamerikanska diktatorer,\ngrottmänniskor och robotar känner jag mig förunderligt\nhemmastadd.\nClaes Reimerthi", "id": ""}