{"answers": [], "options": [["Fostran och kontroll.", "Undervisning och vård.", "Omsorg och stöd.", "Utbildning och lek."], ["Unga bryter med invand passivitet.", "Unga i gränsöverskridande forskning.", "Unga söker identitet genom fostran.", "Unga i normalitetens gränsland. Unga i särskilda verksamheter"]], "questions": ["11. Enligt texten kunde de studerade verksamheterna kombinera två huvudsyften för de unga. Vilka två?", "12. Vilket av nedanstående förslag passar bäst som alternativ rubrik för texten?"], "article": "Den svenska skolan ska vara en skola för alla, men är inte\ndet för stökiga, utåtagerande elever.\nEleverna placeras ofta i särskilda verksamheter, som särskilda undervisningsgrupper (före detta skoldaghem) och\nhem för vård och boende (HVB). Trots omfattande personalinsatser uppnår man inte det man vill uppnå, nämligen\natt barnen och ungdomarna ska återanpassas till samhället. Man vet att det inte fungerar särskilt bra att särskilja\nde här eleverna, men ändå fortsätter man att göra det.\nSusanne Severinsson har i sin avhandling vid Institutionen för samhälls- och välfärdsstudier, Samhälle, Mångfald,\nIdentitet (SMI), Linköpings universitet, studerat hur samhället ordnar för barns välfärd, när de generellt inriktade\ninsatserna inte räcker till. Författaren har gjort observationer och genomfört intervjuer i tre olika verksamheter\nför unga i åldrarna 12 och 16 år. Dessa verksamheter kännetecknas av att deras uppgift är att fostra unga genom att\nlösa både sociala och pedagogiska problem. Kännetecknande är att arbetet görs i gränsområdet mellan undervisning och behandling.\nSusanne Severinsson fann att de barn och ungdomar\nsom placeras ofta utreddes mycket noggrant och att en del,\nmen inte alla, fi ck en neuropsykiatrisk diagnos. Men diagnoserna hade ingen betydelse för hur personalen bedrev\nsitt arbete, utan alla bemöttes på i stort sett samma sätt.\nFör att skapa förtroende var verksamheternas miljöer ofta\nhemlika. Genom lek och humor försökte man att undvika\nbråk. När det inte fungerade skulle personalen sätta gränser med hjälp av bestraff ning och belöning. Man använde\nsig av de båda strategierna omsorg och kontroll. De unga\nsågs själva som ansvariga för att leva upp till de krav som\nsamhället ställer på personer i den åldern. De anställda å\nsin sida förväntades klara till exempel fysisk gränssättning\noch att använda tvångsåtgärder. Skolan, som ju eleverna\nlyfts ut ur, hölls utanför. Föräldrar och anhöriga skulle\nvara delaktiga, men det stod inte alltid klart på vilket sätt\ndet skulle ske.\nPersonalen blandade olika sätt att förklara de ungas svårigheter och formulerade om deras problem och hittade\nnya lösningar medan de unga var placerade hos dem. Författaren konstaterar att verksamheterna skapade en vilja\ntill förändring. De unga var medvetna om att de ansågs\nvara ”fel” på olika sätt och såg sig själva som ansvariga\nför sin förändring. De såg dock olika vägar för att kunna\npassa in. I kamratkretsen hemma och i skolan som elev\nvar de sammanhang där de unga upplevde sig mest som\nalla andra.", "id": ""}