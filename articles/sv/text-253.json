{"answers": [], "options": [["Man bör hävda att litteratur är mer än dess konstnärliga värde.", "Man bör hävda att litteratur har ett egenvärde.", "Man bör hävda att den fysiska boken överträffar e-boken.", "Man bör hävda att litteraturläsning främjar språkutvecklingen."], ["Det är viktigare att man läser än vad man läser.", "Biblioteken bör arbeta med ett vidare litteraturbegrepp än i dag.", "E-böcker saknar litterärt värde.", "Värdet av god litteratur ska inte mätas i nytta. Litteraturen och biblioteken"]], "questions": ["13. Litteraturen har dåligt självförtroende, skriver textförfattaren. Hur bör man enligt henne argumentera för att återge litteraturen dess självförtroende?", "14. Vilket av följande påståenden stämmer bäst överens med resonemanget i texten?"], "article": "Litteraturen har fått dåligt självförtroende. Det är en tanke\nsom allt oftare kommer för mig. Inte minst i den senaste\ntidens biblioteksdebatter, där jag med jämna mellanrum\nfår höra att jag är en bakåtsträvande ”bokkramare” – och\nnästan alltid kommer dessa tillmälen inifrån biblioteksvärlden. På den nya tidens folkbibliotek tillåts nämligen\ninte skönlitteraturen, eller boken över huvud taget, ha\nnågot särskilt stort egenvärde – och då blir det som det\nblir med dess självförtroende.\nDet måste vara eländigt för de mest framåtivrande biblioteksideologerna att biblioteken fortfarande heter just\nbibliotek – själva namnet påminner på ett irriterande sätt\nom den tid då biblioteket fortfarande i första hand var en\nplats för litteratur.\nBokhandeln är en annan plats där boken inte längre får\nta plats. Då menar jag i första hand den fysiska bokhandeln, som består av allt större golvytor och allt glesare bokrader. I den mån det över huvud taget kommer att finnas\nkvar en fysisk bokhandel i framtiden, så inte är det böcker\nden i första hand kommer att innehålla. Modernitetsivrare\ninvänder nu och säger att framtiden inte heller kommer\natt innehålla så värst mycket fysiska böcker. Desto större\nanledning, säger jag, att spotta upp sig lite och höja litteraturens självförtroende – för säga vad man vill om e-böcker,\nmen särskilt synliga är de inte.\nDen elektroniska bokhandeln är stället man får söka\nsig till när biblioteken och den fysiska bokhandeln sviker.\nMen inte heller här är det mer än en ytterst liten del av\nden befintliga litteraturen som är synlig – resten får man\nleta sig fram till, och för att kunna leta måste man veta\nvad det är man letar efter. Det kan vara svårt om man inte\när en van läsare.\nDet talas gärna – av politiker och biblioteksideologer\n– om hur viktigt det är med läsning. Det är bra för demokratiutvecklingen, det är bra för barns verbala utveckling,\ndet är bra för det fria ordet, det är bra för den personliga\nutvecklingen – det är helt enkelt bra att läsa av en massa\nanledningar.\nAllt det där stämmer ju. Men alltmer sällan hör jag\nnågon som vågar hävda att skönlitteraturen även har ett\nrent konstnärligt värde. Att detta värde har betydelse för\nvår kulturhistoria, att det finns ett självändamål i att följa\nvilka vägar litteraturen tar i framtiden.\nOch alltmer sällan hör jag just konstnärliga grunder\nföras fram till försvar för skönlitteraturen: att bra litteratur kan få världar att öppna sig inom oss som går långt\nbortom det instrumentella. Att den kan få oss att förstå\nsaker som går bakom nyhetsrubrikerna. Att litteraturen\nskriver historia.\nDet är dags att återupprätta litteraturens självförtroende. Den skall inte vara en ursäkt för en massa andra\nsaker – den är alldeles för viktig för det.\nAnnina Rabe", "id": ""}