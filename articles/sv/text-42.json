{"answers": [], "options": [["Avhandlingen är tydlig och lättillgänglig, men har ett alltför begränsat urval som utgångspunkt.", "Avhandlingen är tematiskt avancerad, men förlitar sig för mycket på andra studier.", "Avhandlingen innehåller genomgående gedigna analyser, men är för otydlig i sina slutsatser.", "Avhandlingen ger ny värdefull kunskap, men utelämnar vissa perspektiv."], ["Den leder till att tidigare obesvarade språkvetenskapliga frågor nu kan besvaras.", "Den bidrar till en nyorientering inom den fortsatta historiska forskningen.", "Den skapar förutsättningar för framtida, fördjupande studier.", "Den bekräftar tidigare forskningsresultat om språket som ett maktmedel. Gamla påhopp"]], "questions": ["11. Vilket påstående om Erik Falks avhandling stämmer bäst överens med recensentens ­uppfattning?", "12. Varför fyller Erik Falks forskning om förolämpningar en viktig funktion, enligt texten?"], "article": "Avhandlingen Verbala förolämpningar i 1630-talets Uppsala är en språkvetenskaplig undersökning av ett historiskt material, vilket leder till såväl nya frågor som intressanta utmaningar. Erik Falk vill med sin studie ”öka\nvår kunskap om förolämpningarnas språkliga och sociala\nfunktion i ett historiskt perspektiv”. Som ett steg på vägen mot att göra detta presenterar han en rad frågor om\nhur och varför man förolämpade varandra på 1600-talet,\nliksom vad som var tidstypiskt respektive förblev konstant över århundradena. Han tittar också på synkrona\nskillnader mellan olika grupper av språkbrukare under\nden tidsperiod han valt som sin huvudsakliga.\nPlatsen är Uppsala och de källor Falk använder sig av\när rådhusets domböcker respektive universitetets konsistorieprotokoll från 1630-talet. Genom att lyfta fram\nmöjligheten att studera en varierad och speciell judiciell uppdelning och demografi motiverar Falk sitt val av\ngeografiskt undersökningsområde väl. Önskvärt hade\nvarit ett mer djupgående resonemang kring varför just\n1630-talet valdes som undersökningstid, i stället för exempelvis 1640-talet eller en annan närliggande tidsperiod då ungefär samma förutsättningar bör ha funnits.\nFalk är genomgående mycket noggrann i sina begreppsförklaringar, vilket är bra och ökar tydligheten kring\nsåväl materialhantering som resultat. Falk genomför\nockså en imponerande analys av källmaterialet utifrån\ntalaktsteorin – resonemanget om texten, domstolsprotokollet, som muntlig händelse respektive skrifthändelse\när intressant och bidrar med något nytt och betydelsefullt till den källkritiska diskussion som historiker länge\nfört kring detta material. Det saknas dock något från\ndessa diskussioner om exempelvis kontextens betydelse\nför materialets innehåll. Minnet och begrepp som ”sanning” hade också tjänat på att diskuteras och klargöras.\nMaterialgenomgången är gedigen, förteckningarna\növer förolämpningar är konkreta och tydliga. Analyserna hade dock kunnat vara fler och mer djupgående.\nExempelvis hade en fördjupad diskussion kring och analys av förekomsten av och skillnaden mellan förolämpningarna ”hora” och ”tjuv” varit givande. Då hade den\ngenom undersökningen nu frånvarande genusaspekten\ndessutom blivit lyft till diskussion.\nGenom att utgå från lagförda förolämpningar når Falk\nintressanta resultat. Hans sammanställningar finner\nstöd i tidigare forskning men ger samtidigt en utökad\noch uttömmande bild av hur man förolämpade varandra\npå 1630-talet. Variationen av förolämpningar är fascinerande. Också varför-frågan finner sitt svar, och i diskussionen kring detta är Falk föredömligt medveten om\noch öppen för det faktum att vi som forskare aldrig säkert kan veta vilka intentioner som ligger bakom ett uttalat ord. Vi kan dock förutsätta och sluta oss till vissa\ntroliga drivkrafter.\nSammanfattningsvis kan konstateras att Erik Falk utfört ett viktigt och tidskrävande arbete när han utvunnit\nsina resultat ur ett delvis motsträvigt material. Resultatet är viktig grundforskning som kommer att kunna ligga\ntill grund för mången framtida forskningsuppgift, såväl\nhistorisk som språkvetenskaplig.\nHelena Hagelin", "id": ""}