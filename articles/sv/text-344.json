{"answers": [], "options": [["Att man måste bli mindre fi entligt inställd till det som orsakar känslan av stress.", "Att man gradvis kan träna bort stressen genom att kontrollerat utsätta sig för långvarig stress.", "Att man måste inse att man inte är så oersättlig som man tror.", "Att man ska värdesätta sin sömn och börja tänka positivt."], ["Stress är i hög grad en produkt av individens egna föreställningar.", "Stress måste hanteras genom att man förkastar omgivningens krav.", "Stress uppstår stegvis genom små svårupptäckta förändringar.", "Stress har lika många uttryck som det fi nns stressade personer. Stress"]], "questions": ["15. Vad menar textförfattaren är det viktigaste budskapet i Grossis bok?", "16. Vilken slutsats om stress är rimligast att dra utifrån textens resonemang?"], "article": "Hantera din stress med kognitiv beteendeterapi\nGiorgio Grossi\nDen här boken riktar sig till var och en som för en ojämn\nkamp mot klockan. Efter två utförliga och klargörande\nkapitel om vad stress respektive kognitiv beteendeterapi\när, följer ett recept i tio steg för minskad stress.\nHuvudbudskapet är att varje människa har ett utmärkt\nmedel mot överkrav. Det är att modifi era föreställningen\nom sin oumbärlighet. I stället för att tänka ”hjälp, hur ska\njag hinna” (så att precis alla blir nöjda) kan man ha som\nmotto ”vad gör det om hundra år” (att inte alla får sina\nönskemål eller krav uppfyllda).\nDet är i grunden rädsla för att inte duga i andras ögon\nsom får oss att ta på oss mer arbete och fl er uppgifter i\nvardagen än vi borde, hävdar Giorgio Grossi.\nOch eftersom vi oftast inte vet med bestämdhet vad\nsom duger i andras ögon tar vi inte risken att bli underkända. Vi intalar oss att vi måste vara perfekta för att bli\naccepterade – en överdrift som är onödig, eftersom inte\nheller andra har någon helt klar uppfattning om vad som\nräcker. Vi måste våga experimentet att säga nej till diverse\nanspråk, säger Giorgio Grossi, och se vad som händer då.\nDet behöver inte vara den kritik vi väntar.\nSammanhanget med kognitiv beteendeterapi ges en\nkonkret förklaring. Den som lider av spindelfobi kan\nbotas genom att kontrollerat utsätta sig för spindlar, och\ndärigenom lära sig att obehaget förändras i ordningen:\nuthärdligt, tolerabelt, acceptabelt, inget att bry sig om och\nslutligen utplånat.\nDen som känner obehag av att tacka nej till andras\nönskemål, men ändå gör det (och stressas akut), fi nner\natt obehaget går att stå ut med (om det alls blir någon\nefterräkning).\nVinsten av akut stress blir i detta fall minskad kronisk\nstress. Och gradvis en ökande insikt om att det inte är så\nfarligt att avvisa önskemål.\nFörfattaren betonar också den tendens som skadlig\nstress skapar: att göra oss fi entligt inställda till det som\nhindrar oss i vår självförvållade tidsbrist. Den resulterar i\n”negativa automatiska tankar” som hindrar oss att se saker\nsom de är, eftersom vi är så upptagna av hur de borde vara.\nAtt se saker som de är blir en viktig övning i det sjätte\nsteget mot minskad stress: hur man medvetet riktar sin\nuppmärksamhet mot omgivningen.\nTilltalet i boken är direkt mot läsaren: ”Jag föreslår att\ndu /.../” etc. Det är en vansklig form som lätt slår över i\nmästrande tonfall, men Giorgio Grossi sköter saken med\nhumor och hundraprocentig människokärlek. Och i en\nbok med 200 sidor direkt rådgivning behövs det.\nDe tio stegen är inte bara råd. Råden åtföljs i vissa fall\nav arbetsblad för läsaren. Att skriva ner fördelar och nackdelar med olika val stimulerar oss till att refl ektera, vilket\nriskerar att inte bli av om vi väljer att sköta avvägningen\ni tankarna.\nJag fäster mig till exempel vid en tabell för poängsättning av sådant som har med nattsömnen att göra. För\nvar och en av tretton faktorer ska en värdering göras och\nåtgärder formuleras. På detta och liknande sätt försöker\nGiorgio Grossi se till att vi tar våra stressproblem på allvar.\nMan ser sällan böcker som så fullständigt uppnår sitt\nsyfte som den här.\nJan Enqvist", "id": ""}