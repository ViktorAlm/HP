{"answers": [], "options": [["Hennes anställning skulle fortsätta under oklara villkor.", "Hennes anställning kunde upphöra om svekregeln var tillämpbar.", "Hennes anställning ansågs oberoende av reglerna i avtalslagen.", "Hennes anställning skulle upphöra på grund av arbetsbrist."], ["Att hennes anställningsavtal upphörde.", "Att hon fick ekonomisk kompensation.", "Att hennes anställning fortsatte.", "Att hon ersattes av en annan person. Bakläxa i Arbetsdomstolen"]], "questions": ["13. Vad var innebörden av det avtal som kvinnan ingått och som diskuteras i texten?", "14. Vad bör AD:s utslag rimligen ha inneburit för den berörda kvinnan, om man följer textens resonemang?"], "article": "Arbetstagarskapet är tvingande till arbetstagarens förmån.\nDet har sin grund i den juridiska principen att en arbetsgivare och en arbetstagare inte kan avtala om att ett arbetsavtal inte är ett anställningsavtal.\nTrots att arbetstagarskapet är tvingande till arbetstagarens förmån kan den som är anställd förfoga över sitt arbetstagarskap genom att träffa avtal om att anställningsavtalet\nska upphöra. Då gäller endast de allmänna avtalsrättsliga\nregler som återfinns i vår allmänna avtalslag. Av särskilt\nintresse är avtalslagens regel om svek, 30 § avtalslagen.\nAvtalslagens regel om ogiltighet vid svek innebär att om\npart har ”svikligen förlett” motparten så kan avtalet ogiltigförklaras. Vad menas då med svek i detta sammanhang?\nSvekregeln innehåller två kriterier. För det första ska det\nhandla om en lögn. För det andra ska det vara fråga om\nen lögn som objektivt sett kan sägas ha haft betydelse för\npartens benägenhet att träffa avtal.\nI en aktuell dom (AD 2011 nr 92) har Arbetsdomstolen ogiltigförklarat ett avvecklingsavtal med stöd av 30 §\navtalslagen. En kvinna, som träffat ett avtal om att hennes anställning skulle upphöra mot viss ersättning, kunde\nbevisa att arbetsgivaren hade uttalat en osanning (att\narbetsbrist förelåg) och att osanningen objektivt sett hade\nhaft betydelse för hennes träffande av avvecklingsavtalet.\nSvekregeln var därmed tillämplig och domstolen ogiltigförklarade avtalet.\nBevisbördan vid tillämpning av ogiltighetsreglerna i\navtalslagen ligger på den part som hävdar ogiltigheten. I\ndet aktuella fallet kunde arbetstagaren bevisa att arbetsgivaren hade lämnat felaktig information om påstådd\narbetsbrist, när det i själva verket förhöll sig så att arbetsgivaren avsåg att rekrytera.\nDomstolen bedömde att lögnen objektivt sett hade\nbetydelse för arbetstagarens agerande. Om arbetstagaren\nvetat om de riktiga förhållandena skulle hon inte ha ingått\navtalet, åtminstone inte på de aktuella villkoren.\nRegeln om svek i avtalslagen handlar om tillit. Parter i\nett avtal ska kunna lita på varandra så att uttalade lögner\neller förtiganden av väsentliga omständigheter i princip\nmedför att träffat avtal är ogiltigt. Detta gäller alltså även\ni arbetsrättsliga sammanhang.\nTommy Iseskog", "id": ""}