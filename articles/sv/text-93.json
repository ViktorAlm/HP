{"answers": [], "options": [["Att upplevd yrsel och uppmätt yrsel inte alltid sammanfaller.", "Att upplevd yrsel uppträder redan innan faktisk yrsel uppmätts.", "Att upplevd yrsel inte kan förklaras av forskningen.", "Att uppmätt yrsel kan förklaras av fenomenet ”negativ affekt”."], ["Att det är den drabbade själv som bäst kan mäta besvärens omfattning.", "Att de individuella upplevelserna av besvären sällan kan styrkas av undersökningar.", "Att den drabbades egen inställning har betydelse för hur besvären upplevs.", "Att besvären kan visa sig på mycket varierande sätt hos en och samma individ."], ["Ta reda på vad du klarar av genom att utmana dina egna gränser.", "Vänta inte på hjälp utan rapportera själv vilka svårigheter besvären medför.", "Minska obehagen genom att öppet bearbeta dem med andra drabbade.", "Dra ner på de aktiviteter som ger dig ökad rädsla och ångest."], ["Att tillfälligt nedsatta funktioner kan vara tecken på bakomliggande sjukdom.", "Att fysiska yttringar och psykiskt tillstånd ständigt samspelar med varandra.", "Att motivationshöjande insatser är extra viktiga vid självrapporterade besvär.", "Att familjens hjälp kan vara avgörande för en framgångsrik behandling."]], "questions": ["13. Texten refererar till undersökningar där upplevd yrsel jämförts med uppmätt yrsel. Vad har undersökningarna visat?", "14. Vad vill textförfattaren understryka genom exemplet med kvinnan som liknade sina yrselanfall vid jordbävningar?", "15. Vilket av följande råd är lämpligast att ge en person med svåra yrselbesvär, om man utgår från texten?", "16. Vad av följande lyfter textförfattaren fram som särskilt viktigt att uppmärksamma i behandlingen av yrseldrabbade?"], "article": "Yrsel\nYrsel är en i huvudsak mycket obehaglig upplevelse vars\nsymtom kan spänna från en känsla av ostadighet till svår\nrotatorisk yrsel. Den lustfyllda upplevelsen av rörelse vid\ntill exempel karusellåkning kommer inte att beröras här,\näven om de kroppsliga mekanismerna är desamma.\nBalansen upprätthålls genom samordning av synintryck, information från innerörat, vestibularis, samt\ninformation från kroppens muskler. Yrsel kan beskrivas\nsom ett ”misspass” mellan de tre sinnesintrycken. Detta\nuppstår genom en störning av samordningen av sinnesintryck, eller genom att ett eller flera sinnesorgan är\nskadade eller på annat sätt ger felaktig information. Man\nbrukar skilja mellan perifer och central yrsel beroende på\nvar orsaken till yrseln kan lokaliseras.\nYrsel förekommer ganska frekvent. I Storbritannien\nsöker 5 av 1 000 personer sin allmänläkare på grund av\nyrsel. Men antalet yrseldrabbade är svårt att uppskatta,\nbland annat på grund av att vissa människor aldrig uppsöker läkare för sina besvär. Balansproblem ökar med stigande ålder som en naturlig följd av försämrad syn och\nhörsel och ökad muskelstelhet.\nDet har visats i flera studier att patienters upplevelse\nav yrsel inte överensstämmer med så kallade objektiva\nmått på deras yrselbesvär. I dessa studier uppgav patienter med diagnostiserad yrsel att de inte var besvärade av\nyrsel, medan patienter utan diagnostiserad yrsel uppgav\nyrselproblem. Rapporterade besvär av yrsel visade sig ha\nsamband med ångest. Det vill säga: ju mer yrselbesvär man\nrapporterade, desto mer ångest uppgav patienterna sig ha.\nI den här typen av studier kan man inte uttala sig om\nångesten är en följd av yrseln eller orsak till den. Man kan\nheller inte veta om ångesten påverkar personens sätt att\nsvara på frågor om yrseln. Så kallad negativ affekt är enligt\nWatson & Pennebaker ett bestående känsloläge som innefattar bland annat ilska, avsky, rädsla och nedstämdhet\nvilket har visat sig påverka människors sätt att rapportera\nhälsotillstånd.\nSom tidigare nämnts kan man generellt anta att yrsel är\nobehagligt för de flesta människor. Men varje person har\nockså sina egna förutsättningar att hantera obehag. Man\nkan uttrycka tillstånd av obalans i termer av tillstånd av\nstress. Det är för det första individuellt om man uppfattar\nyrsel som ett hot eller som en utmaning. En kvinna som\nliknade sina yrselanfall vid jordbävningar bemästrade sin\nrädsla för yrsel genom att pricka in sina yrselanfall på en\nskala. Hon liknade den vid Richterskalan som används för\natt mäta skalv vid jordbävningar. Hon kunde därmed se\npå sina yrselanfall med viss nyfikenhet: Hur mycket blir\ndet den här gången? Sedan kunde hon till sin förvåning\nkonstatera att yrselanfallens intensitet och frekvens avtog,\noch att hennes livsutrymme ökade.\nVarje människa har sin egen personlighet och sina personliga vanor, vilket påverkar hans eller hennes sätt att\nhantera obehag och stress. Det sociala nätverk som stöttar\ni svåra situationer varierar också från individ till individ.\nYrsel kan ibland leda till situationer där personen riskerar att skada sig. Det kan alltså finnas ett reellt hot om\nfysisk skada. Om yrseln är svår kan personen falla och\nskada sig, ramla av cykeln, ner från stegen etc. Personen\nkanske är förhindrad att köra bil. Allt detta kan innebära\nrestriktioner, självvalda eller ålagda av behandlande läkare,\ni personens livsföring. Vidare kan besvär av yrsel leda till\nförlust av värdefulla aktiviteter och kanske frånvaro från\narbete eller svårighet att arbeta. Därmed kan också social\ngemenskap på arbetsplatsen och ett socialt sammanhang\nförsvinna. Förlust kan komma att leda till nedstämdhet\noch mindervärdeskänslor.\nAtt känna sig yr innebär en osäkerhet om förmågan att\nkunna lita på sina sinnen. Oförutsägbarheten i när yrsel\nkan inträffa och rädslan kan leda till självrestriktioner och\nvidare till mer obehag. Rädsla för att förvärra yrseln kan\ninnebära en stel kroppshållning som både kan försvåra\nåterhämtningen av balansen (kompensationen), och te sig\nsocialt avvikande. Personen kan också känna rädsla för att\ndet som orsakar yrseln kan komma att förvärras. Kanske\nhar han eller hon inte erhållit tillräcklig information om\nsin sjukdom eller kanske inte uppfattat den rätt. Det kan\nockså vara så att man inte kan få tillräcklig information\ndärför att yrselns orsaker inte går att fastställa.\nYrseln kan också vara ett tecken på sjukdom eller sjukdomstillstånd. Det hela kan resultera i en ond cirkel: man\nblir mer och mer rädd för aktiviteter, och inaktiviteten i\nsig kan förvärra yrseln eller i varje fall förhindra att den\nförbättras. Flera studier på patienter med Menières öronsjukdom visar att psykologiska faktorer korrelerar med\nsjälvrapporterade besvär av yrsel. Viktigast är självrapporterad nedstämdhet, men även ångest och oro är vanligt.\nPsykologiskt talar man om kontrollförlust, det vill säga ju\nmindre kontroll man upplever sig ha över sin situation,\ndesto mer nedstämd och ångestfylld kan personen komma\natt känna sig. Återigen är det individens uppfattning om\nsituationen som är avgörande. Upplevs det som ett hot att\nman kommer att uppfattas som avvikande eller kan man\nse situationen som en utmaning som man kan bemästra?\nOm yrseln är svår kan den leda till ett ökat beroende av\nningar i familjelivet. Det sociala livet kan också bli lidande\ngenom att personen kanske måste avstå från deltagande i\nföreningsliv eller sociala aktiviteter som till exempel dans.\nEftersom yrsel är av multidimensionell natur är det viktigt med individuell bedömning och behandling. Man bör\nframför allt beakta den ömsesidiga interaktionen mellan\nindividens somatiska symtom och psykologiska disposition. Flera yrkesgrupper kan med sin särskilda kunskap\noch kompetens hjälpa patienten att hantera sina yrselbesvär efter adekvat utredning. I sjukgymnastik kan man\narbeta med övningar som förbättrar balans och koordinationsförmåga och som leder till ökad kroppskännedom.\nDet är mycket viktigt att personen bibehåller aktiviteter\noch specifikt utforskar vad som är svårt att utföra. Det är\nviktigt att patienten upptäcker tidiga igenkänningstecken\npå yrsel, för att då hinna hitta en säker plats att sitta ner,\nför att kunna avbryta aktivitet etc. Därmed ökar den personliga kontrollen över tillvaron och möjliggör att personen mår bättre. Som behandlare är det viktigt att förmedla\natt individen kan påverka yrselns förlopp. Hänsyn måste\nockså tas till omgivningens inflytande över yrselupplevelsen. Man måste försäkra sig om att patienten tillgodogjort\nsig information genom att till exempel be honom eller\nhenne att upprepa den. För vissa patienter kan psykologisk\nbehandling av yrselproblematiken, ångest och nedstämdhet vara till hjälp.\n Christina Hägnebo\nsomatisk = kroppslig", "id": ""}