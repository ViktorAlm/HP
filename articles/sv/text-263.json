{"answers": [], "options": [["Ja, lågutbildade äldre har ofta sjukdomsbilder med flera diagnoser.", "Ja, lågutbildade äldre ges oftare äldre och billigare läkemedel.", "Ja, lågutbildade äldre påverkar läkarna till högre förskrivning.", "Nej, texten ger inget klart svar på frågan."], ["Bättre fortbildning för läkare i äldrevården.", "Skärpta regler för receptförskrivning.", "Mer forskning om vad som ligger bakom förskrivningsmönstren.", "Tydligare information om de negativa effekterna av polyfarmaci. Lågutbildade och läkemedel"]], "questions": ["13. Ger texten något entydigt svar på frågan varför lågutbildade äldre förskrivs fler läkemedel än högutbildade äldre, och i så fall vilket?", "14. Vilket av följande efterlyses i texten?"], "article": "Utbildningsnivån spelar stor roll för vilka läkemedel äldre\nfår, visar en ny avhandling från Karolinska Institutet. Lågutbildade får både äldre och fler läkemedel som i samverkan med varandra kan orsaka besvärliga biverkningar.\n– Varför det ser ut så här vet vi inte säkert. Men förmodligen handlar det till stor del om hur kommunikationen\nmellan patienten och läkaren fungerar. En högutbildad\nperson ställer andra krav än en lågutbildad, säger Syed\nImran Haider, forskare vid Aging Research Center, Karolinska Institutet, som skrivit avhandlingen.\nI hans studie fick 40 procent av dem som var 77 år eller\näldre minst fem läkemedel per dag (så kallad polyfarmaci).\nStudien visade att det var vanligare med polyfarmaci bland\nlågutbildade (46 procent) än bland högutbildade (36 procent). Bland de preparat som lågutbildade använde i\nhögre utsträckning fanns smärtstillande och antidepressiva läkemedel.\n– Låg utbildningsnivå var förknippad med polyfarmaci\noberoende av andra faktorer såsom ålder, kön eller att en\noch samma person kunde ha flera diagnoser, säger Syed\nImran Haider.\nEn jämförelse mellan 1992 och 2002 visar att andelen\näldre som får fem eller fler läkemedel per dag har ökat från\n18 procent till 42 procent.\nTotalt sett ökade antalet läkemedel bland äldre från i\nmedeltal 2,5 till 4,4 läkemedel per person under denna\ntioårsperiod. Dessutom ökade andelen äldre som får läkemedelskombinationer där risken för interaktioner mellan\npreparaten är stor.\nLågutbildade får inte bara fler läkemedel utan också i\nstörre utsträckning äldre läkemedel, visar en studie som\när baserad på över 600 000 svenskar och som ingår i Syed\nImran Haiders avhandling. Studien inkluderade 18 nya\nläkemedel som godkändes åren 2000–2004. Med hjälp\nav Socialstyrelsens läkemedelsregister kartlades användningen av dessa bland personer i åldern 75–89 år och jämfördes med användningen av de äldre alternativen.\nSkillnaden mellan lågutbildade och högutbildade gällde\ni stort sett samtliga 18 läkemedel.\nBarbro Westerholm, riksdagsledamot och professor\nemerita vid Karolinska Institutet, reagerar starkt på resultaten att utbildning hos äldre spelar roll för läkemedelskonsumtionen.\n– Det är läkaren som håller i pennan, och nu behövs\nytterligare studier som visar vilka attityder som påverkar\nläkarnas förskrivning och vad som händer i mötet mellan\nläkare och patient, säger Barbro Westerholm.\nIdag är hon vice ordförande i den europeiska paraplyorganisationen för äldreorganisationer inom EU, The\nEuropean Older People’s Platform.\n– Jag känner inte till om det här är ett problem i övriga\nEuropa. I Sverige har vi de bästa förutsättningarna att studera den här frågan ytterligare, inte minst genom våra\nregister vid Socialstyrelsen, säger hon.\nPeter Örn", "id": ""}