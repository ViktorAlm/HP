{"answers": [], "options": [["Det var lämpligt för sin tid men måste idag ges ett radikalt annorlunda innehåll.", "Det är accepterat hos konstnärerna men blir sexistiskt i händerna på konstrecensenterna.", "Det är ett konstgjort begrepp som fått ersätta en seriös och genusinriktad forskning.", "Det kan i sig accepteras och vara användbart men måste hanteras varsamt."], ["Flickrummet är en personlig plats med egen tids- och rumsdimension.", "Flickrummet kan betyda såväl frigörelse som förtryck.", "Flickrummet kan tolkas i genustermer utan moraliska pekpinnar.", "Flickrummet uttrycker den nödvändiga avskildhet där kvinnlig identitet formas. Flickkonst"]], "questions": ["11. Vilken uppfattning om begreppet ”flickkonst” överensstämmer bäst med Kajsa Widegrens?", "12. Vad är enligt texten innebörden av flickrummet som feministisk metafor?"], "article": "Maria Lindberg, Anna Maria Ekstrand och Helene Billgren fick i början av 1990-talet alla gå under beteckningen\nflickkonstnärer. Begreppet uppfattades som nedvärderande. Men recensenterna använde det ändå.\n– De menade att konstnärerna utforskade en flickvärld,\nnågot som de manliga recensenterna själva inte kände till\noch som de ställde sig undrande eller främmande inför,\nsäger Kajsa Widegren, Göteborgs universitet.\nKajsa Widegren har en längre tid intresserat sig för\nmötet mellan konstnärlig gestaltning och konstruktioner\nav ”flickan”. I sin avhandling i genusvetenskap Ett annat\nflickrum tar hon sig an de tre konstnärerna, som med sina\nbilder utmanar traditionella föreställningar om flickor\noch sexualitet. Sexuella övergrepp är ett av de teman som\nhon ser i deras verk. Det är ett samhällsproblem som var\nmycket närvarande i den offentliga debatten under slutet\nav 1980-talet och början av 1990-talet, och det var något\nsom både konstnärerna och recensenterna måste förhålla\nsig till. Kring sexuella övergrepp mot barn fanns olika konflikter, exempelvis sådana som handlar om tolkning och\ntolkningsföreträde.\nKajsa Widegren försöker göra diskursanalys på bilderna. Samtidigt undersöker hon hur recensenterna tagit\nemot bilderna och hur de med sina texter skapar förståelse och avgränsar tolkningsmöjligheter. Hon menar att\nbetraktaren av bilderna ställs inför tolkningsdilemman\nsom påminner om konflikten mellan å ena sidan en radikalfeministisk diskurs kring flickor som utsatts för sexuella\növergrepp och å andra sidan en trovärdighetsdiskurs till\nförsvar för män som anklagas för sådana övergrepp.\nBegreppet ”flickkonst” är problematiskt. Att antyda att\nvuxna kvinnor är flickaktiga i en kultur som premierar\nvuxen professionalitet kan ha sexistiska motiv.\n– I vissa texter används det här begreppet väldigt nedvärderande. Konstnären ses till exempel som en obstinat\nflicka i sandlådan, och det gör tematiken ogiltig för konsten att ägna sig åt. Det konstnärliga uttrycket blandas\nsamman med frågan om kvotering av konstnärsfältet.\nKajsa Widegren ser ändå att det finns något angeläget i begreppet. Hon använder flickrum och flickrumsestetik som metafor för att utforska flicktematiken utan\natt underordna någons uttryck.\n– I Maria Lindbergs fall handlar flickrummet om hur\nrumskänslan skapas. Anna Maria Ekstrand använder saker\nsom Barbiedockor och andra leksaker hämtade från flickrummet. Helene Billgrens konst förhåller sig till både tid\noch rum. Den utspelar sig i ett odefinierat 1950–60-tal, en\nsäkrad zon med möjlighet att vara feminin.\nFlickrumsmetaforen är en feministisk metafor. Den är\nplacerad i spänningsfältet mellan Virginia Woolfs ”ett eget\nrum” som står för frihet och Eve Kosofsky Sedgwicks ”epistemology of the closet” som mer handlar om det slutna\nrummets osynliggörande. Flickrummet kan ses som ett\nutrymme där barnet skyddas från vuxnas sexuella aktiviteter, en materiell frizon som tillåter avskiljande från samhällets betvingande normer kring kön och sexualitet, eller\nen inlåsande garderob som står för en dominant familjestruktur som kan möjliggöra övergrepp.\nJimmy Sand", "id": ""}