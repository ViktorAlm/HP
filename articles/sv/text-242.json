{"answers": [], "options": [["Det tidskrävande i att anpassa originaltexten till svensk lagstiftning.", "Det komplicerade i att vara trogen originalet och samtidigt skriva förståeligt.", "Det tvivelaktiga i att offra originalets exakthet av språkliga hänsyn.", "Det svåra i att förena de olika experternas motstridiga intressen."], ["Att den anpassats till svenska lagar.", "Att den bättre motsvarar förordningens ursprungliga ambitioner.", "Att den är språkligt enkel och begriplig.", "Att den tillkommit genom ämnesövergripande expertmedverkan. Översättning"]], "questions": ["11. Vad gör den svenska EU-översättarens uppgift särskilt besvärlig, enligt texten?", "12. Vad är det textförfattaren särskilt uppskattar med den nya versionen av Socialstyrelsens vävnadsföreskrifter?"], "article": "EU:s översättare gör ett jättejobb. Man får dock inte\nglömma att deras frihet att göra tunga och komplicerade\nEU-texter ”svenska” är begränsad. Rättsakter, som förordningar och direktiv, speglar en kompromiss mellan medlemsstaternas juridiska behov – och syn på språk. Och\neftersom översättningen måste ligga mycket nära grundtexten, blir även den svenska texten tung och komplicerad.\nSpråklagens krav på ”vårdat, enkelt och begripligt” kan\ntyckas långt borta.\nMen det svenska språkarbetet bör inte ses som avslutat i och med EU-översättningen. I synnerhet gäller detta\ndirektiven, som när de införs i medlemsstaternas lagstiftning bara är bindande ”med avseende på det resultat som\nska uppnås”. Medlemsstaterna är således fria att bestämma\nformen. Det betyder bland annat att direktivens juridiska\nsystem, terminologi och språkliga utformning kan bearbetas till en mer hanterlig form i svenska lagar och föreskrifter, så länge deras mål och mening består. Införlivandet är alltså ytterligare ett ”översättningsarbete”; direktivet\nanpassas till svenska förhållanden och överförs till ett\nbegripligt regelverk som fungerar i Sverige.\nBäst blir det förstås om jurister, ämnesexperter, språkexperter och terminologer samarbetar i denna andra översättning. Ett bra exempel är arbetet med Socialstyrelsens\nvävnadsföreskrifter, som kom i en ny version årsskiftet\n2009/2010. Samarbetet mellan de olika professionerna har\nbanat väg för ett svenskt regelverk som är betydligt mer\nbegripligt och tillämpbart än den svenska översättningen\nav direktivet. Dessutom är det förankrat bland användarna\nredan innan det träder i kraft. Visserligen kunde man som\nspråkkonsult önska sig ett ännu klarare språk i föreskrifterna, men framför allt bör det tvärprofessionella arbetssättet bli mönsterbildande. Mycket arbete har lagts ned på\nvävnadsdirektivet, men resultatet – ett användbart svenskt\nregelverk – är mödan värt och arbetssättet något att dra\nlärdom av för andra myndigheter.\nHelena Palm\nvävnadsföreskrifterna = hanteringen av vävnader och\nceller som ska användas för transplantation, assisterad\nbefruktning och tillverkning av läkemedel", "id": ""}