{"answers": [], "options": [["Att samband försvinner.", "Att felaktigheter består.", "Att oklarheter framhävs.", "Att forskningen missförstås."], ["Att många konflikter mellan hanar och honor uppstår medvetet.", "Orsakerna till kunskapsluckorna inom konfliktforskningen.", "Att könskonflikter i naturen har en mänsklig kontext.", "Orsakerna till könskonflikterna i djurvärlden. Trakasserier och tvång"]], "questions": ["11. Enligt texten ser Madjidian en risk för ”ett slags rundgång”. Vad skulle detta i första hand få för följder?", "12. Vad är det som riskerar att inte upptäckas i den biologiska forskning som Madjidian och Karlsson Green kritiserar?"], "article": "Det var när biologiforskaren Josefin Madjidian och hennes kollega Kristina Karlsson Green påbörjade sina doktorandprojekt inom forskning om könskonflikter – det vill\nsäga djurs och växters egenskaper och beteende i konflikter\nkring parning och uppfödning av ungar – som de började\nlägga märke till dels att hanar och honor beskrevs med helt\nolika ord, dels att hanarna genomgående beskrevs som den\naktiva parten.\n– Jag reagerade på att man använde ord som att hanarna\n”manipulerade” eller ”trakasserade” honorna. Beteendena\när ju ett resultat av evolutionen och inte något som djur\noch växter gör medvetet, säger Madjidian.\nI sin studie visar de två forskarna hur honors och hanars\nbeteende återges med konsekvent olika ord, som ger olika\nassociationer när det gäller individens roll i konflikten.\nMedan hanarnas beteende beskrivs i termer som ”ihärdighet”, ”kraft”, ”tvång”, ”trakasserier” och ”manipulation”,\nskildras honornas agerande som passivt genom ord som\n”undvikande”, ”motvillighet” och ”motstånd”.\n– Hur vi som forskare förklarar saker säger också något\nom hur vi fungerar och resonerar som människor, säger\nMadjidian.\nDet blir också, påpekar forskarna i sin artikel, i praktiken omöjligt att utröna om det är honan eller hanen som\nutför det beteende som utlöser en könskonflikt. Beskrivningarna av att det är hanen som tar första steget och\nhonan som reagerar kan lika gärna vara ett resultat av forskarnas fördomar, resonerar de.\nEnligt Madjidian kan forskarnas, troligen omedvetna,\ntendens att i forskningen utgå från stereotypa föreställningar om manligt och kvinnligt i mänskliga relationer\nfå långtgående konsekvenser, bland annat i form av kunskapsluckor. Genom att konsekvent beskriva hanen som\nden mer aktiva, aggressiva parten riskerar man att missa\natt ställa frågor om vilka negativa följder könskonflikterna\nfår för hanarna.\n– Man fokuserar hela tiden på honan och på vilket sätt\nhon drabbas av konflikten, men hur hanarna drabbas är\nofta outforskat.\nFörutom en ren kunskapsvinst finns ett annat viktigt\nskäl för biologiforskarna att fundera över sitt språkbruk:\nDen biologiska forskningen om djur och växter är ett\nfält vars resultat och beskrivningar inte sällan används av\ngemene man för att förklara varför det ser ut som det gör i\nmänniskovärlden. Genom att beskriva relationerna i växtoch djurriket på ett könsstereotypt sätt riskerar man att\nhamna i ett slags rundgång, resonerar Madjidian.\n– Människor resonerar i stil med att ”i biologin har\nman visat att män och kvinnor ...” och på så sätt förstärks\nordens laddning i en mänsklig kontext, för att sedan återigen dyka upp i forskningen. Här har biologiforskarna ett\nviktigt ansvar.\nFrida Lundberg", "id": ""}