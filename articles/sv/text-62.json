{"answers": [], "options": [["Personer med fetma upplever vårdens bemötande som fördomsfullt.", "Fördomar kan bidra till att försämra hälsan hos personer med fetma.", "Stigmatisering kan få personer med fetma att acceptera diskriminering.", "Den ökande fetman leder till ökad diskriminering av personer med fetma."], ["Att föräldrar ser mindre fördomsfullt på fetma om de själva har överviktiga barn.", "Att barn i större utsträckning än vuxna har förutfattade meningar om personer med fetma.", "Att det finns skillnader mellan hur män med fetma och kvinnor med fetma upplever diskriminering.", "Att vårdpersonal anser sig behöva mer kunskap om hur patienters fetma ska behandlas."]], "questions": ["11. Vilket av följande motiv till att studera fördomar om fetma nämns i texten?", "12. Vilket av följande framkommer i avhandlingen, enligt texten?"], "article": "delprov läs – läsförståelse\nFördomar om fetma\nStigmatisering anses vara en starkt bidragande faktor till\nhälsoskillnader i en befolkning. Det skulle kunna innebära\natt fetmans hälsokonsekvenser inte bara är orsakade av\nfetman som sådan utan också av den stigmatisering som\npersoner med fetma ofta får utstå. Det övergripande syftet\nmed avhandlingen Obesity and stigma: studies on children,\nadults and health care professionals var att undersöka fetma\noch stigmatisering utifrån barns, vuxnas och vårdpersonals\nperspektiv.\nAvhandlingen består av fyra delstudier, vilka inkluderar populationsbaserade material bestående av en grupp\n10-åriga barn i sällskap med en förälder (n=1 400), en\ngrupp vuxna (n=2 600) samt ett strategiskt urval av allmänläkare och distriktssköterskor (n=20).\nStudie I visade att det är signifikant större sannolikhet\natt barn har fördomar om fetma än om normalvikt eller\nundervikt. Variationen i barns fördomar kunde förklaras\nav barnets kön samt kroppsstorlek och kön på den figur\nsom bedömdes. Barn från socioekonomiskt goda förhållanden rapporterade i större utsträckning fördomar om\nfetma än barn från socioekonomiskt sämre förhållanden.\nStudie II visade att ju mer negativ kroppsuppfattning\n10-åringarna har, desto fler stereotyper har de om fetma.\nStyrkan i sambandet varierade dock med kön på den som\nbedömde och kön på den som blev bedömd. Om föräldern hade en stark tro på personligt ansvar för fetma\nså angav barnet fler stereotyper om fetma, medan större\nkroppsstorlek hos föräldern betydde att barnet angav färre\nstereotyper. Barnets egen vikt hade inget samband med\nantalet stereotyper.\nStudie III visade att kvinnor med svår fetma (BMI > 35)\nrapporterade upplevd diskriminering oftare än kvinnor\nmed normalvikt. Detta samband fanns i alla undersökta\nsammanhang, det vill säga i arbetslivet, i hälso- och sjukvården och i interpersonella möten. Hur graden av fetma\npåverkade diskriminering bland män var mer beroende av\nsammanhang. Till exempel rapporterade män med moderat fetma (BMI 30–34,9) oftare upplevd diskriminering i\narbetslivet än vad män med normalvikt eller svår fetma\ngjorde.\nStudie IV visade att allmänläkare och distriktssköterskor beskrev mötet med patienter med fetma utifrån ett\norganisatoriskt perspektiv samt ur personal- och patientperspektiv. Utfallsrummet bestod av fem distinkt skilda\nbeskrivningskategorier: Adekvat primärvård, Främja livsstilsförändring, Behov av kompetens, Hålla fast vid nya\nvanor samt Patientens förhållningssätt. Det sistnämnda\nvar något vårdpersonalen ansåg var speciellt problematiskt\natt hantera i mötet med patienten.\nResultaten i denna avhandling visar att fetma är ett stigmatiserande attribut i det svenska samhället, men att den\nsociala kontexten och den sociala identiteten har betydelse. Resultaten kan ge nya idéer om hur stereotyper om\nbarns fetma kan mildras. Kunskapen om vårdpersonals\nskilda uppfattningar om mötet med patienter med fetma\nkan användas för att förbättra bemötandet i vården.\nLena M. Hansson", "id": ""}