{"answers": [], "options": [["Goda översättningar blir allt mer sällsynta.", "Dålig litteratur förtjänar dåliga översättningar.", "God litteratur bör hellre läsas på originalspråk än i översättning.", "Merparten av den översatta litteraturen är av dålig kvalitet."], ["Att standarden på svenska översättningar uppenbart har sjunkit.", "Att det är svårt att förhindra att felöversättningar hamnar i tryck.", "Att alla former av skrivande rymmer sina speciella fallgropar.", "Att egna felskrivningar kan vara svåra att upptäcka för skribenten själv. Vad händer vid översättning?"]], "questions": ["11. Vilket påstående överensstämmer med resonemanget i texten?", "12. Vad vill textförfattaren säga med resonemanget som avslutas med exemplet ”en blå såpa”?"], "article": "Gör översättningar originallitteraturen bättre? Skulle det,\ni så fall, förklara att också bottennapp och slam ur den\nsvenska fl oden av underhållningslitteratur säljer så stort\nutomlands?\nDet omvända, att översättningar kan försämra, diskuteras regelbundet i samband med allt från bruksanvisningar\ntill prismotiveringar för Nobelpriset i litteratur. Det sistnämnda upptäckte en journalistkollega för några år sedan\ndå den tyska versionen av motiveringen från Svenska Akademien innehöll fl era rejäla språkfel.\nDet kan alltså så att säga hända i de bästa kretsar. Samt\ni ens egna. Som skrivande journalist är jag pinsamt medveten om slarvfelsbenägenhet och tillfälliga avbrott mellan\nhjärnan och fi ngrarna på tangentbordet. Fel som måste\nupptäckas av andra, av redigerande och korrigerande ögon.\nNär det i en roman utgiven på och översatt av ett högt\nansett förlag heter att någon tvättade sig med ”en blå såpa”\nutgår jag ifrån att de där ögonen har rationaliserats bort.\nDet händer också att jag läser översatt skönlitteratur\ndär meningarna blivit så egendomliga att det väcker konspiratoriska tankar om att bruksanvisningarnas översättningsprogram i smyg har introducerats på förlagen. Men\nfrågan är alltså om det förekommer att man gör tvärtom,\natt stolpigt hopkommen och torftig så kallad må-bralitteratur blir betydligt bättre på ett annat språk?\nJag har inget emot deckare eller annan underhållningslitteratur. Tvärtom. Men att läsa böcker som är illa skrivna\noch kryckigt berättade är som att lyssna till musik där\nnågon spelar falskt, inte skärande, utan bara lite fel, hela\ntiden.\nOch därför – är det tänkbart att översättare, från exempelvis svenska till tyska, förändrar, skriver om det som är\nilla skrivet?\nNej, en översättares främsta plikt är att tolka författarens avsikter; det framstår som översättarnas professionella\nledstjärna. Men den plikten är, ibland, teoretisk och praktiken en annan. Översättaren Boel Unnerstad berättar om\nett preskriberat exempel, hur hon 1994 tog sig an Diane\nHaegers Courtesan: ”Den värsta smörja jag läst”. Förutom\nfaktafel och logiska luckor var originalet inte skrivet på\nkorrekt engelska. Unnerstad säger att hennes egna, rätt\nomfattande förbättringar var ett högst diskutabelt tilltag,\nmen att hon helt enkelt inte stod ut med att försöka återge\nen illa formulerad mening på lika usel svenska. Hon tror\natt detta, sannolikt, gäller de fl esta översättare.\nÅ andra sidan är förbättrandet kanske inte nödvändigt,\ninte efterfrågat. Läsare som snabbt vill smälla i sig en\nMcBook vänjer sig (antagligen) vid det smaklösa, lätttuggade, vid det som enbart mättar tidsfördrivsbehovet. Och om en författares enda avsikt är att sälja, blir en\nsnabbt hopkommen översättning ett sätt att vara också\nden avsikten trogen.\nOch i förlängningen blir frågan om en konceptskriven, schablonstinn bokprodukt är värd något annat än\nett översättningsprogram.\nMarie Louise Samuelsson", "id": ""}