{"answers": [], "options": [["Huruvida placeboeffekter kan komma till uttryck som omedvetna smärtupplevelser.", "Huruvida intryck som uppfattas omedvetet kan ge upphov till placeboeffekter.", "Huruvida placeboeffekter kan uppstå trots att individen är omedveten om dem.", "Huruvida smärtupplevelser kan utlösas som en följd av omedvetna placeboeffekter."], ["I det första experimentets båda sekvenser.", "I det andra experimentets båda sekvenser.", "I båda experimentens inlärningssekvenser.", "I båda experimentens testsekvenser. Placebosvar vid smärta"]], "questions": ["15. Vad ville man ta reda på genom de beskrivna experimenten?", "16. Forskarna genomförde två experiment som båda bestod av en inlärningssekvens och en testsekvens. När kunde placebooch noceboeffekter observeras?"], "article": "Tidigare förklaringsmodeller inom placeboforskningen\nhar ofta inneburit att patienten varit klart medveten om de\nverbala instruktioner eller inlärda signaler som triggar placeboeffekter. Inom närliggande forskningsfält finns emellertid växande bevis för att viktiga aspekter av vårt beteende kan utlösas av signaler som inte uppfattas medvetet.\nI likhet med studier av omedvetna aspekter av hjärnans\nbelöningssystem och studier av ångest och fobi syftade\ndenna studie till att undersöka om placebo och nocebo\n(negativ placebo) kunde utlösas omedvetet.\nTvå experiment utfördes med totalt 40 friska deltagare (24 kvinnor, medelålder 23 år). Deltagarna fick först\nprova ut en smärtstimulator (värmeplatta 3 x 3 cm) som\nplacerades på underarmen och sedan skatta smärta vid\nolika temperaturer på en skala från 0 = ingen smärta till\n100 = starkast tänkbara smärta. Deltagarna placerades\nsedan framför en datorskärm och uppmanades att hålla\nblicken på skärmen och skatta varje smärtstimulering\nmellan 0 och 100.\nI det första experimentet utfördes en inlärningssekvens,\ndär två tydligt synliga bilder föreställande olika neutrala\nansikten konsekvent kopplades samman med hög eller låg\nsmärta (medelvärde smärtskattning: hög = 63, låg = 24).\nFör att testa ifall placebo och nocebo kunde aktiveras\nav tydligt synliga signaler för hög och låg smärta följdes\ninlärningen av en testsekvens där samma ansikten visades\npå skärmen, men denna gång kopplades bilderna samman med en och samma medelstarka temperatur. Resultaten från testsekvensen bekräftade att placebo (minskad\nsmärta) och nocebo (ökad smärta) uppstod när deltagarna såg bilderna för låg respektive hög smärta, trots\natt temperaturen var densamma (smärtskattning testsekvens: hög = 53, låg = 19).\nI det andra experimentet, som utfördes i en ny grupp av\ndeltagare, undersöktes om placebo- och nocebosvar kunde\naktiveras trots att de inlärda signalerna för hög och låg\nsmärta presenterats omedvetet. Liksom i det första experimentet användes klart synliga bilder under inlärningssekvensen (medelvärde smärtskattning: hög = 52, låg =\n21), men under testsekvensen visades bilderna så snabbt\natt deltagarna inte kunde särskilja dem. Resultaten visade\natt lägre smärtskattningar uppstod när deltagarna såg\nbilden för låg smärta (placebo) och högre vid bilden för\nhög smärta (nocebo), trots att samma temperatur använts\noch bilderna presenterats så snabbt att deltagarna inte var\nmedvetna om vilken bild de sett (smärtskattning testsekvens: hög = 44, låg = 25).\n Karin Jensen, Martin Ingvar\nplaceboeffekt = förväntanseffekt, gynnsam medicinsk behandlingseffekt som uppstår trots att behandlingen utförts\nmed preparat utan aktiv substans eller med annan verkningslös metod\nnoceboeffekt = motsats till placeboeffekt", "id": ""}