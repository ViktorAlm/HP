{"answers": [], "options": [["Fokuseringen på utbildningens former och resultat snarare än på dess innehåll.", "Den stora krismedvetenheten och satsningen på standardiserade prov.", "Det växande intresset för likvärdig bedömning och en centraliserad skola.", "Diskussionen om lärarrollen och betoningen av ämnesspecifika kunskaper."], ["Att ifrågasätta nyttan med kunskapsstyrning i skolan.", "Att reflektera över den nya läroplanens nyckelbegrepp.", "Att undersöka de strukturella orsakerna till skolans kris.", "Att studera hur begreppet kunskap används inom skolområdet. Kunskapssyn"]], "questions": ["11. Vad utmärker enligt texten utbildningspolicyn i Sverige om man jämför med övriga Europa?", "12. Vad framstår som det främsta syftet med avhandlingen?"], "article": "Intervju med Andreas Nordin, författare till avhandlingen\nKunskapens politik. En studie av kunskapsdiskurser i svensk\noch europeisk utbildningspolicy.\nVad handlar avhandlingen om?\n– Jag har tittat på språk, språkbruk och hur det förändras\ni utbildningsreformer inom EU och i Sverige. Vad menar\nvi med kunskap? Vilken kunskapssyn kommer fram?\nVilka är de viktigaste resultaten?\n– Jag tar hänsyn till tre analytiska aspekter: kunskapsproduktion, kunskapsinnehåll och kunskapsstyrning. Vad\ngäller den första aspekten, kunskapsproduktionen, framgår det att Sverige följer en global utveckling där fokus\nligger på utbildningens utfall snarare än dess innehåll, och\ndär utbildningshanteringen standardiseras med instrument som nationella prov. Men Sverige skiljer sig från\nEU genom en återgång till en ämnesorienterad inriktning, snarare än att fokusera på generella kompetenser,\nsom EU:s åtta nyckelkompetenser.\nNär det gäller kunskapsinnehållet har uppfattningen att\nskolan befinner sig i kris vuxit sig stark i både Europa och\nSverige. Skillnaden är att på ett europeiskt plan framställs\nkrisen som strukturell medan den i Sverige framställs som\nen professionell kris där lärarna är problemet. I texterna\ndiskuteras lärares olika bedömning som ett grundläggande\nproblem i strävan att få en likvärdig skola. I takt med att de\nstandardiserade mätinstrumenten blir fler minskar efterfrågan på lärares professionella bedömning. Ansvaret läggs\növer på mätinstrumenten och lärarna fråntas sin centrala\narbetsuppgift.\nAspekten om kunskapsstyrning visar att parallellt med\natt utbildningsområdet decentraliseras finns starka önskemål och direktiv om att centralisera skolans verksamhet. I\nförarbetet till Lgr 11 uttrycks tydligt att man önskar se en\nstarkare statlig kontroll av skolans verksamhet. EU-kommissionen strävar också efter att få en direkt roll i medlemsstaternas reformarbete. Nationella utvecklingsplaner\nska till exempel varje år skickas till EU.\nVad överraskade dig?\n– Det som förvånar mig är de nya begrepp vi fått de senaste\nåren, bland annat entreprenörskap. Enligt EU är det en\nnyckelkompetens. Det förvånar mig hur lite som finns\nsagt om ett så centralt begrepp. I läroplanen nämns det\nbara vid ett par tillfällen, men inga förklaringar ges, ändå\nanvänds det obehindrat. Det bekymrar mig att begrepp\nimporteras och görs centrala utan att vi gör någon analys\nav dem. Skol- och utbildningsområdet blir en plats dit\nman kan plocka in lite vad som helst utan djupare analys.\nVem har nytta av dina resultat?\n– Jag hoppas att min avhandling ska bidra till ett fördjupat\nsamtal om vad kunskap är. För lärarlag och beslutsfattare\nkan den tjäna som utgångspunkt för diskussioner om vad\nsom är skolans mål och mening. Politiska beslutsfattare\nkan med min avhandling se att vad vi menar med kunskap\noch vad vi tycker barn ska lära sig inte är givet på förhand.\nGunilla Nordin\nLgr 11 = Läroplan för grundskolan, förskoleklassen och\nfritidshemmet 2011", "id": ""}