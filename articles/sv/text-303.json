{"answers": [], "options": [["Ett ifrågasättande av tron på mätbarhetens nytta.", "Ett ifrågasättande av skolans generella utveckling.", "Ett ifrågasättande av begreppet rationalitet.", "Ett ifrågasättande av hela betygssystemet."], ["Som en kommenterande recension.", "Som en självkritisk betraktelse.", "Som en debattskrift med detaljsynpunkter.", "Som en kritik av akademisk forskning. Utvärdering"]], "questions": ["13. Vad framför allt saknar textförfattaren i de två böckerna?", "14. Hur kan man bäst beskriva texten?"], "article": "Det går ett spöke genom tiden, som tros komma från\nFramtidens ande. Därför tar jag tacksamt emot två vassa\nantologier som skingrar dimmor kring fenomenet i skolkontext, Att säkra det osäkra och Bedömning för lärande.\nDen förra är skriven av akademiska forskare, knutna till\nforskningsprojekt som Rita Foss Lindblad har lett, och\nden senare av både akademiska forskare och erfarna, skolverksamma dito.\nUtvärdering är modernitetens senaste skepnad, sedd\nsom bärare av en speciell och ofrånkomlig rationalitet,\nkännetecknande en mogen, målstyrd organisation. Antologiernas författare tvivlar inte på utvärdering, men undrar\nom man med gängse modeller och metoder har funnit rätt\nrationalitet, som Rolf Lander (redaktör för Att säkra det\nosäkra) uttrycker det.\nResonemangen i skrifterna samspelar osökt med varandra. Författarna skiljer mellan summativ och formativ bedömning. En summativ sådan, som betyg vanligen\nuttrycker, handlar om att opersonligt och över elevkollektivet likvärdigt mäta och poängsätta kunskaper, vilka\ni praktiken reduceras till enkelt mätbara kriterier. Dess\nfunktion är sortering, utslagning från respektive intagning\ntill attraktiva högre utbildningar.\nEn formativ bedömning, däremot, sker i kontakt mellan lärare och elev och utmärks av en framåtsyftande,\npedagogisk funktion, med mål att främja elevens lärande.\nHär tas naturligt hänsyn till individens speciella förutsättningar, styrkor och svagheter. Läromål förhandlas i kontrakt som skräddarsys för eleven. Elevens dokumentation\nav sina mål och sitt arbete blir viktig. Och eleven själv,\nibland även kamrater, engageras med fördel i bedömning\nav vad som uppnåtts.\nSå tycks man undvika negativa sidor av summativ\nbedömning, som att eleverna konkurrerar och jämför sig\nmed varandra, varigenom många tappar motivation. I Att\nsäkra det osäkra framhålls Björkskolan, där man framgångsrikt använder utbildningsteknologi med inslag av formativ\nbedömning i kombination med Montessoripedagogik med\nfokus på självständigt arbete och rikedom vad gäller material och uppgifter.\nI Bedömning för lärande delger Inger Ridderlind, länge\nlärare i Botkyrka, positiva erfarenheter av vad hon betecknar med det uttryck som gett skriften dess titel. Det är\nintressant att se hur väl hon försvarar formativ bedömning\npå den summativas traditionella hemmaplan, nämligen\nmatte och NO.\nMed skifte av fokus från summativ till formativ bedömning framstår inte tidig och återkommande bedömning\nsom problematisk utan som konstruktiv. Slutsatsen blir\nväl att skolan bör låta sig genomsyras av bedömningar.\nFast – saknas inte något? Tillfredsställs rätt rationalitet av\nsubtilare, mer personnära teknologi? Jag är rädd att författarna ändå har dragits med i utvärderandets raseri.\nDeras utvärderingsutvärdering lämnar inte det tekniska\nperspektivet, med begränsade mål. Jag saknar frågan vad\nständig vägning, mätning, rankning, sållning och förmodad effektivisering av allt mer gör med oss, liksom den\netisk-politiska följdfrågan vilka människor och vilket samhälle som är önskvärda.\nRoger Fjellström", "id": ""}