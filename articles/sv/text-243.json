{"answers": [], "options": [["Ja, att undersöka och berätta en försummad invandrarhistoria.", "Ja, att motverka myten om en modern svensk identitet.", "Ja, att bemöta invandrarfientliga attityder och strömningar.", "Nej, någon uttalad avsikt framgår ej av texten."], ["Författarens egen historia och bakgrund.", "De oväntade slutsatserna.", "Den lättillgängliga framställningen.", "Ämnet och dess aktualitet. Invandring bygger landet"]], "questions": ["13. Har Anders Johnson, enligt texten, någon uttalad avsikt med sin bok, och i så fall vilken?", "14. Vad uppskattar recensenten särskilt med boken?"], "article": "Invandring är inget nytt fenomen, om nu någon trodde\ndet, och om man hårdrar det hela är väl alla människor\ninvandrare i någon mån. Mitt eget efternamn är troligen\nen försvenskning och förkortning av ortnamnet Hoyesworth i norra Tyskland, varifrån mina anfäder ska ha flyttat eller flytt under trettioåriga kriget. Jag skulle tro att om\nman letar sig några generationer tillbaka och skrapar lite\npå ytan så har många liknande historier.\nFörfattaren Anders Johnson har i boken Garpar, gipskatter och svartskallar mer än skrapat på ytan. Han har via\nbefintlig historisk forskning och litteratur grävt sig tillbaka\ngenom seklerna och hittat invandrare som byggt katedraler, startat utrikeshandel, effektiviserat förvaltningen och\nså vidare. Boken gestaltar verkligen hur modern den nationella identiteten är. Det svenska riket före 1809 var, liksom\nså gott som alla förmoderna välden, ett mångnationellt\nmischmasch av olika landområden med folk med skilda\nspråk, traditioner och ibland religioner. Därför var det för\nnågra hundra år sedan självklart att det ofta talades tyska\ni Stockholm, att det vetenskapliga språket var latin, att en\navsevärd del av rikets befolkning talade finska. Först efter\n1809 blev svenskan det nationella språket.\nUnder den period som storsvenskt sinnade personer\ni efterhand brukade kalla ”fornstora dar” – 1600-talet\n– byggdes den svenska armén upp av invandrade holländska, franska, tyska, italienska, spanska och ungerska officerare, ja paradoxerna är många när man ser förbi\nefterhandskonstruktionerna.\nGarpar, gipskatter och svartskallar är en lättläst och översiktlig bok – kul att bläddra och läsa i här och där. Den är\nfull av bilder, intressanta faktarutor, korta personporträtt\noch konkret information. En värdefull sammanfattning\nav hur det vi brukar kalla ”svenskt” har formats genom\ninvandring och kulturmöten.\nHenrik Höjer", "id": ""}