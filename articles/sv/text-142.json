{"answers": [], "options": [["En fågel som uppvisar symtom sprider sjukdomen lättare än en symtomfri fågel.", "Sjukdomens smittväg går oftare från vilda till tama fåglar än tvärtom.", "Sjuka tamfåglar innebär en större smittorisk för fåglar än för människor.", "Sjukdomen tas upp och sprids via redan försvagade individer."], ["Att korrekt sjukdomsdiagnos kan ställas endast efter det att individen har dött.", "Att bakterien som orsakar sjukdomen är spridd bland många individer och arter.", "Att sjukdomssymtomen skiljer sig åt mellan olika fågelarter.", "Att smittan som orsakar sjukdomen sprids på oförutsägbara sätt. Papegojsjuka"]], "questions": ["11. Vilket av följande påståenden om spridningen av ornithos/psittakos har stöd i texten?", "12. Vilken omständighet gör det svårt att bekämpa psittakos, av texten att döma?"], "article": "Papegojsjuka är det svenska namnet för ornithos eller psittakos. Sjukdomen orsakas av bakterien Chlamydophila\npsittaci och är en så kallad zoonos, vilket innebär att den\nkan smitta mellan djur och människor.\nFörsta gången sjukdomen påvisades hos människor\nvar efter kontakt med papegojor, därav namnet psittakos\n(papegojfåglar = Psittaciformes). Eftersom smittämnet är\nvanligt förekommande bland vilda fåglar av olika arter, är\nnamnet papegojsjuka inte särskilt relevant. En mer korrekt benämning bör således vara ornithos (grekiskans ornis\n= fågel). Praxis har blivit att benämna sjukdomen ornithos då den drabbar människor (eller andra däggdjur), och\npsittakos då den drabbar fåglar.\nSmittade människor får infuensaliknande symtom med\nhög feber, huvudvärk och symtom från luftvägarna, i\nvärsta fall lunginfammation. Hos fåglar varierar sjukdomsbilden från fullständig symtomfrihet till en allmän infektion, som kan leda till döden. Även en till synes helt frisk\nfågel kan bära på den bakterie som orsakar sjukdomen.\nNär fågeln blir stressad kan symtomen börja uppträda,\nvilket får fågelns utsöndring av bakterier till omgivningen\natt öka betydligt. Vanligtvis orsakar psittakos luftvägssymtom hos fåglar, och i samband med dem ses ofta trötthet,\ndålig aptit, vätska från ögon (ibland bara det ena) och\nnäsborrar, och emellanåt diarré. Psittakos överförs framför\nallt genom inandning av smittämnet, men det kan också\nske via avföringen.\nSmittan överlever länge i torr miljö och är av bland\nannat den orsaken svårbekämpad. Bland våra sällskapsfåglar är det främst papegojor, parakiter och duvor som\nriskerar att drabbas, men även andra arter ligger i riskzonen. Infektionen är i princip omöjlig att utrota eftersom\nsmittan fnns hos både vilda och tama fåglar. Det saknas\nidag pålitliga testmetoder för att upptäcka smittbärare\nbland fåglar. Störst chans att ställa diagnos har man vid\nobduktion.\nPapegojsjuka hos djur är en anmälningspliktig sjukdom\nenligt smittskyddslagen. Under åren 2004–2008 rapporterades 2 till 8 psittakosfall varje år. Det innebar en åttioprocentig minskning jämfört med 1990-talet. I början\nav 2013 rapporterades det dock in 20 fall av ornithos hos\nmänniska i Sverige. Smittvägarna i dessa fall har i huvudsak gått via vilda fåglars avföring.\nHygienåtgärder är därför av yttersta vikt vid misstänkt\neller konstaterad smitta. Sjuka fåglar kan behandlas med\nantibiotika, men en del fåglar förblir kroniska smittbärare,\ntrots att de kliniskt tillfrisknar. Av det skälet rekommenderas ofta fågelägare att låta avliva drabbade eller misstänkt\ndrabbade fåglar.\nSten Wiechel", "id": ""}