{"answers": [], "options": [["Att läraren har fått utökat ansvar för undervisningen och därmed en större arbetsbörda.", "Att läraren har getts ett större mandat och därmed en mindre entydig roll.", "Att lärarens insatser har blivit mer individanpassade och därmed svårare att mäta.", "Att lärarens arbete har blivit mer utsatt för kontroll och därmed lättare att ifrågasätta."], ["Att de påtvingats uppgifter som mot bakgrund av deras läraruppdrag uppfattas som mindre meningsfulla.", "Att det ständiga kravet på dokumentation inom skolan har inverkat negativt på deras undervisningskompetens.", "Att de haft alldeles för mycket att göra för att kunna uppfylla de krav som reformerna ställer på dem.", "Att friskolornas starka konkurrenskraft har tvingat dem att göra reklam för sina skolor i stället för att undervisa. Stressade lärare"]], "questions": ["15. Vilken samlad effekt av förändringarna i den svenska skolan lyfter textförfattaren särskilt fram?", "16. Vad menar textförfattaren med att lärarna förts ”bort från relevans och sammanhang”?"], "article": "Lärare toppar med 70,9 procent listan över yrkesgrupper\nsom uppger att de har svårt att koppla av från jobbet. 34,2\nprocent lider av sömnlöshet, enligt TCO-rapporten Att\nsova med jobbet. Arbetsmiljöforskningen har en del att säga\nom vad som orsakar sådan stress. ”Mycket att göra” är bara\nen del av förklaringen.\nMeningslöshet uppstår när lärare dras bort från den\nklassrumsnära praktiken och en lärarägd idé om elevernas bästa, och kraften i stället riktas mot transparens och\nanpassning av utbildningen till krav från föräldrar och\nstatliga kontrollorgan.\nLäroplanen från 1994 medförde ett lokalt arbete som\ngjorde mål och processer mer synliga för eleven. Det handlade om att formulera lokala mål och kriterier framför\natt planera sin egen undervisning. Friskolereformen kom\nmed krav på att lärarna skulle visa upp sin skola på marknaden. Lärare krävdes på timtals av arbete med skriftliga\nomdömen trots att både lärare och föräldrar upplevde att\nomdömet skrevs i en mall som gjorde att det nästan är\nobegripligt. Därmed fördes lärarna bort från relevans och\nsammanhang.\nUnder 2000-talet har fler förändringar tillkommit där\nansvar och insyn allt oftare utkrävs. Skärpt tillsyn med en\nskolinspektion som riktar direkt kritik mot lärare, ökad\ninsyn där enskilda skolors resultat publiceras på nätet, krav\npå dokumentation med bland annat överklagningsbara\nåtgärdsprogram, kommunböter för problem med mobbning och lärarlegitimation som understryker ett personligt\nyrkesansvar.\nDet gemensamma för dessa förändringar är att det är\nlättare att utkräva ansvar men inte ett dugg lättare att ta\nansvar. Det blir inte lättare att undervisa för att Skolinspektionen tittar på. Tvärtom riskerar en sådan förändring att underminera förtroendet för lärarna. Svag ledning och svaga institutioner medför att krav som riktas\nmot skolan i realiteten blir krav riktade mot den enskilda,\nensamma läraren.\nTillgången till information om allt som är fel inbjuder dessutom till en mediedebatt som signalerar en kris i\nförtroendet för lärarna. Varje gång som en politiker eller\nen ledarskribent kategoriskt och förnumstigt uttalar lösningar för skolan underminerar det samtidigt lärarnas\nmandat.\nSammantaget har reformerna inte bara givit lärare för\nmycket att göra. De har också byggt upp pressen, plockat\nbort utrymme att ta stöd i varandra och skrapat bort relevansen och sammanhanget i yrkesutövningen samt underminerat förtroendet. Detta i stället för att freda det dagliga\narbetet kring undervisningen och tilliten till lärarkåren.\nTur att många lärare är kloka och gör praktiskt motstånd.\nDe som vill vända utvecklingen måste konsekvent ställa\nfrågan: Vad behöver du som ska göra jobbet för att kunna\nbli bättre och bättre? Och de måste lyssna på svaret. Det är\ninte bara ett grundläggande krav ur arbetsmiljösynpunkt,\ndet är även en förutsättning för att nästa förändring också\nska bli en förbättring.\nErik Hallsenius", "id": ""}