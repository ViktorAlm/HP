{"answers": [], "options": [["Inblick i litteraturen.", "Tillträde till en gemenskap.", "Verklig kulturell kompetens.", "Mod att bryta mot normen."], ["Konsten symboliserar kulturellt kapital.", "Konsten för oss ut i det oförutsägbara.", "Konsten utgör den verkliga kanon.", "Konsten ger oss tillgång till sociala sammanhang."]], "questions": ["11. Vad menar Qaisar Mahmood, enligt textförfattaren, att man kan skaffa sig med hjälp av en ”social nyckel”?", "12. Vilket påstående om konstens funktion överensstämmer bäst med textförfattarens konstsyn?"], "article": "delprov läs – läsförståelse\nVarning för konsten\nDet är något märkligt med debatten om en kulturkanon.\nFrågorna ställs på en redan uppritad spelplan: Gör kulturen oss friska? Kan den berika oss? Hur får man tag i\nnycklarna till de åtrådda rummen där vi vill vara?\nMärkligheten ligger, tror jag, i att detta inte är något jag\nkänner igen från min vardag, och jag sysslar ändå med kultur varje dag i mitt yrkesliv. Kulturkunskapen ger mig inte\nsociala nycklar eller pengar eller någonting ditåt. Tvärtom\nuppfattar jag det som konstnärens och kritikerns uppgift\natt ifrågasätta färdiga spelplaner, och det tjänar man inte\npå personligen. Låt vara att det kulturella kapitalet verkligen har en lång historia och att många av de konstverk\nsom ingår i kanon idag har kommit till i en miljö av socialt\nspel. Den borgerliga litteraturen, om vi talar om böcker,\nhar ändå andra syften än att hösta in sociala fördelar för\nsina läsare.\nQaisar Mahmood är den som talar om sociala nycklar,\noch han pekar själv oförblommerat ut den nytta kulturen\ngör för honom när det gäller att vinna det som Bourdieu kallar ett symboliskt kapital. Mahmood ställer ungdomsminnen av hippa och coola ungdomar slött bläddrande i verk av Baudelaire, Hjalmar Söderberg, Kafka eller\nBukowski på kaféerna på Södermalm mot minnen av de\ngamla kompisarna i Tensta vars ideal var att ha de senaste\nmärkeskläderna och köra dyra bilar. I båda fallen handlar\ndet om kapital som måste erkännas som värdefullt för att\ndet ska gå att växla in på en mellanmänsklig marknad.\nAtt ha läst många böcker är alltså inte poängen, men att\nha bläddrat slött i dem på rätt plats inför rätt ögon kan\nräcka för att symbolvärdet ska kunna bärgas. Därmed har\nMahmood verkligen identifierat en nyckel i det svenska\nsamhället, men det har inte med konsten i sig att göra.\nPrecis som för 15 år sedan när frågan om nyckelharpan\nsom svenskt nationalinstrument låg på bordet (riksdagsledamöter från alla partier utom Vänsterpartiet motionerade om det) handlar kanonfrågan om en ”quick fix” av\nkultur som snabbt ska leverera i symbolisk mening, inte\nom vad förtrogenhet med konsten verkligen gör med oss\noch vilka konsekvenser det får.\nKunskap om kanon leder ofta till att du ifrågasätter\nkanon. Det du trodde var sant kanske inte alls stämde.\nVarning för konsten – den gör dig revolutionär! Den kan\nfå dig att ställa motfrågor, övervinna dina impulser att ta\ngenvägar och öva dig i mod att vara kritisk; den kan lära\ndig att hämta lyckan i annat än det samhällsnormerna\nsäger att du ska känna lycka över, och tvinga dig att stå\nkvar i din övertygelse, utanför låsta dörrar, utan några\nsociala nycklar.\nSofia Lilly Jönsson\nkanon = en samling offentligt erkända konstnärliga verk", "id": ""}