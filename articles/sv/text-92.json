{"answers": [], "options": [["Konstverk som författaren skapat och som till utformning och innebörd har gemensamma drag.", "En metod för att överföra och utveckla en konstnärlig teknik från ett verk till ett annat.", "Författarens erfarenheter av att förena ett konstnärskap med arbetet som deltidsbrandman.", "Författarens analys av parallellerna mellan skolbarns och räddningsarbetares vardag."], ["Slumpens avgörande betydelse i våra liv.", "Känslan av att behärska en svår situation.", "Myter om brandmannens vardag.", "Situationer där saker ställs på sin spets. Apbarn och nallebrandmän"]], "questions": ["11. Vilket svarsförslag sammanfattar bäst vad texten beskriver?", "12. Vad vill Mårten Medbo skildra med sina nallefigurer?"], "article": "Mitt verk Schoolyard Monkeys kretsar kring allmängiltiga\nupplevelser, sådana som vi minns från hur livet kunde\nvara på lekplatsen, på dagis eller i skolan. Det handlar om\nvåld och makt, om lojalitet och grupptryck. Det handlar\nom val som vi tvingas göra eller om händelser som vi med\neller mot vår vilja tar del i. Barnens värld kan vara grym,\nmen den kan också vara en värld av empati, förlåtelse och\nånger. I det avseendet skiljer den sig inte så mycket från\nden vuxna världen. Skillnaden, tror jag, ligger i den stora\nbetydelse som dessa tidiga erfarenheter ofta får för våra\nfortsatta liv.\nI Schoolyard Monkeys låter jag apor fungera som förmedlare av dessa upplevelser och erfarenheter. I ett antal\nscener visas situationer av olika slag. Figurerna är cirka 30\ncm höga, gjutna i delar och sedan sammanfogade. De har\nfått en sammetsliknande päls.\nEn deltidsbrandman är anställd av sin kommun och svarar\nför räddningstjänsten där det inte finns heltidsbrandmän.\nVi övar regelbundet och får en grundutbildning i regi av\nRäddningsverket. Vår högsta prioritet är att rädda liv. Det\nkan handla om olyckor av olika slag eller rent medicinska\nlarm, så kallade IVPA-larm. Arbetet som deltidsbrandman handlar bokstavligen om liv och död. Det handlar\nockså om tur och otur, om hopp och förtvivlan, om förmåga och brist på förmåga. Ofrånkomligen får man i sin\nyrkesutövning brottas med en känsla av otillräcklighet.\nMycket hopp knyts till oss, hopp som inte alltid kan\ninfrias.\nVerket L-ABC utgörs av en serie små nallar i stengods\noch kretsar kring dessa högst allmängiltiga och existentiella teman, skildrade ur en deltidsbrandmans perspektiv.\nNallarna gjuts och omarbetas individuellt. Stående\nmäter de ungefär 20 cm. De får en brunsvart ”keramisk\npäls”, fingrar, ögon och egna specifika kroppsställningar\noch känslouttryck. Några av dem har haft otur och drabbats av olycka, andra är mindre otursdrabbade och ser som\nsin uppgift att hjälpa och försöka rädda sina olycksbröder.\nTillsammans skapar figurerna ett antal scener och tablåer\nmed titlar som ”Storskadeplats”, ”Psykosocialt stöd”,\n”Artärblödning”, ”Debriefing”, etc.\nArbetena har fokus på känslor men är också konkreta\nskildringar av brandmannens första hjälpen-insatser. L står\nför livsfarligt läge, A för andning, B för blödning och C för\nchock. Bokstäverna motsvarar den prioritetsordning som\nman har vid en första hjälpen-insats.\nMårten Medbo", "id": ""}