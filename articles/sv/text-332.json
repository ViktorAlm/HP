{"answers": [], "options": [["Det i huvudsak populärkulturella perspektivet.", "Ointresset för Karibiens möjliga framtid.", "Avsaknaden av förklaringar till bokens upplägg.", "De generaliserande slutsatserna om Karibien."], ["Att lyfta fram Karibiens mångskiftande nutidshistoria.", "Att lyfta fram globaliseringens positiva inverkan på Karibien.", "Att lyfta fram det gemensamma i Karibiens nutidshistoria.", "Att lyfta fram även mindre smickrande detaljer om Karibien. Bok om Karibien"]], "questions": ["11. Vad i Bronfmans bok är recensenten kritisk till?", "12. Vad verkar vara Bronfmans huvudsakliga syfte med boken?"], "article": "En bok om Karibiens nutidshistoria är ett vanskligt projekt, eftersom Karibien utgör och tillhör så många olika\nkulturella, historiska och ekonomiska kretsar.\nI boken On the move. Th e Caribbean since 1989 utgår\nAlejandra Bronfman från att Karibien associeras till en\nhistorielös plats bortom modernitetens vinningar, vilket\ninbegriper föreställningar om Haiti fångat i våldscykler,\nKuba fast i 1950-talet, Jamaica fast i ganjarökande och rastafari samt en rad små idylliska fridsamma öar som semestermål. Detta får väl stå för henne och med boken tycks\nhon vilja göra något åt den kunskapsbrist som följer av\ndessa förenklingar genom att göra några nedslag i ett par\nkaribiska staters nutidshistoria.\nOmslaget med en fullriggare provocerar mig genom att\nassociera till piratmyter i populärkulturen eller till kolonialismens skepp. Titeln irriterar mig också. ”På väg” är en\nintetsägande titel som syftar på författarens försök att konstruera en ram för sin framställning genom att fokusera på\ncirkulation av fyra saker: människor, kapital, droger och\ninformation. Varför hon valt just dessa aspekter och hur\nde fl ödar är inte helt begripligt. Det fi nns inte heller något\növergripande resonemang eller analys, men det skulle förmodligen bli ett för omfattande projekt.\nBronfman är historiker och vill inte spekulera i vart\nKaribien skulle vara på väg, utan är snarare ute efter att\nsätta in några nutida globaliserade företeelser i deras lokalhistoriska sammanhang. För att göra detta måste man\nnaturligtvis gå betydligt längre tillbaka än de senaste 20\nårens utveckling, vilket Bronfman också gör.\nDet är en lättillgänglig bok med många intressanta\nbitar bakgrundsinformation beträff ande olika strategier\nför att överleva och utvecklas, till exempel den haitiska\nmigrationen till USA, Kubas anpassning och specialisering av ekonomin samt Jamaicas olika politiska och drogpolitiska turer. Intressant är också det sista kapitlet om\nInternets betydelse för fl era öar, varav några också spelat\nen omdiskuterad roll i bankvärlden och som spel- och\ncasinowebbplatser.\nMaria Bergstrand", "id": ""}