{"answers": [], "options": [["Även om teorierna har mycket gemensamt är det viktigare att betona skillnaderna.", "Båda teorierna är tänkvärda var för sig, men bäst fungerar de tillsammans.", "Även om teorierna skiljer sig åt är det viktigare att betona likheterna.", "Båda teorierna är relevanta i dag, men de går inte att förena."], ["I frågan huruvida små barns språk speglar deras tänkande eller inte.", "I frågan huruvida små barns tänkande är väl utvecklat eller inte.", "I frågan huruvida små barns språk har egocentriska inslag eller inte.", "I frågan huruvida små barns tänkande är deras eget eller inte. Barns utveckling"]], "questions": ["11. Vilken inställning tycks Lennart Svensson ha till Piagets och Vygotskijs teorier?", "12. I vilken av följande frågor skiljer sig Piaget och Vygotskij tydligt åt, enligt texten?"], "article": "Fråga: Vilka är likheterna och olikheterna mellan Piagets och Vygotskijs tankar om barns psykologiska utveckling? Och hur applicerbara är deras teorier på dagens\nsamhälle? /Li\nSvar: Jean Piaget (1896–1980) och Lev Vygotskij (1896–\n1934) är de två forskare under 1900-talet som har haft\nstörst betydelse inom området barns utveckling av tänkande och språk. De ägnade sig båda först åt annat: Vygotskij åt litteratur, konst och konstpsykologi, Piaget åt\nnaturvetenskap, särskilt biologi, med fokus på frågor om\nkunskapens natur. De inriktade sig sedermera på barns\nutveckling av tänkande och språk. Deras arbeten har i\nhög grad diskuterats i den efterföljande forskningslitteraturen.\nDet finns många beröringspunkter och likheter mellan\nPiagets och Vygotskijs syn på barns utveckling av tänkande och språk, men det som har uppmärksammats\nmest är skillnaderna. Särskilt belysande är hur de ser på\nbarns egocentriska språk och barns spontana uppfattningar av olika företeelser. Båda författarna har ägnat\nstor uppmärksamhet åt detta. Eftersom deras allmänna\nsyn på barns utveckling av språk och tänkande skiljer sig\nåt, har de också haft olika syn på dessa två inslag i barns\nutveckling.\nDet egocentriska inslaget i små barns språk består i\natt språket är ofullständigt, i kombination med att barnen tycks tala för sig själva och inte till en åhörare. Piaget\nsåg detta egocentriska språk som uttryck för barnets\negocentriska tänkande och begränsade kunskap om världen. Enligt Vygotskij är det egocentriska språket i stället\nett resultat av att barnet ännu inte helt har införlivat och\nbehärskar de vuxnas sociala språk. För Piaget handlade\ndet om hur barns tänkande och kunskap uttrycks i språket, för Vygotskij snarare om en rörelse i motsatt riktning: hur socialt språk och olika begrepp införlivas i\nbarns språk och tänkande.\nPiaget ägnade sig mycket åt att kartlägga barns spontana uppfattningar av olika företeelser. Han såg de spontana uppfattningarna som grundade i barnets samspel\nmed sin omvärld och som ett led i barnets uppbyggnad\nav egna tankestrukturer, beroende på det tänkande ett\nbarn redan har och allmänna principer för tänkandets\nutveckling. Han fokuserade på det individuella tänkandets inre utveckling. Vygotskij var mer intresserad av\nhur barnen tar över begrepp från sin omgivning, även\nnär detta inte sker spontant. Enligt Vygotskij är övertagandet av begrepp från omgivningens språkanvändning det viktigaste för den språkliga och tankemässiga\nutvecklingen hos barnen.\nBetraktade som heltäckande förklaringar av barns utveckling av tänkande och språk kan Piagets och Vygotskijs beskrivningar verka oförenliga. Mer intressant är\natt se de bådas beskrivningar som ofullständiga och fokusera på hur deras olika perspektiv och angreppssätt\nkan kombineras. Deras tänkande och forskningsresultat\när högst aktuella i dagens samhälle.\nLennart Svensson", "id": ""}