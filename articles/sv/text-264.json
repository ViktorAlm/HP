{"answers": [], "options": [["Allergin har inget samband med jordgubbens röda färgämne.", "Allergin kan förhindras genom att antikroppar tillsätts.", "Allergin kan motverkas genom att aktiva proteiner identifieras.", "Allergin finns inte i själva bäret utan kommer från odlingsförhållandena."], ["Allergimedicin", "Odlingsskydd", "Växtförädling", "Näringsforskning Jordgubbar utan allergier"]], "questions": ["15. Vad talar enligt texten för att man kan få fram en röd allergifri jordgubbe?", "16. Inom vilket område kan Rikard Alms forskningsresultat framför allt komma att tillämpas, enligt texten?"], "article": "Det finns ett par tusen proteiner i en jordgubbe, och ett av\ndem kan ge känsliga personer allergiska besvär i form av\nklåda i mun och svalg. Allergenet – dvs. det allergiframkallande proteinet – har identifierats av en forskargrupp vid\nLunds universitet.\nI jakten på den allergifria jordgubben har forskarna\ngått vidare och undersökt ett antal jordgubbssorter och\nde betingelser under vilka de odlas. Gruppen har också\nfunnit att vita jordgubbar är praktiskt taget allergifria, och\natt det bör vara möjligt att utveckla nya, röda sorter utan,\neller med bara lite, av det allergiframkallande proteinet.\nRönen presenteras i en ny doktorsavhandling av biokemisten Rikard Alm.\nHan har också som ett led i sin forskning utvecklat\ndatorprogram som använts för att systematiskt kartlägga\noch identifiera proteiner. De har använts för att ringa\nin allergenet men är generellt användbara också i andra\nsammanhang.\nAllergenet har fått beteckningen Fra a 1 och liknar ett\nredan känt allergen mot björkpollen. Man vet att björkpollenallergiker ofta också reagerar på vissa bär, frukter\noch grönsaker.\nSlutsatsen är att björkpollenallergiker redan är, eller\nlöper risk att också bli, jordgubbsallergiker. Men de behöver alltså inte vara det.\nDet fanns observationer som tydde på att personer som\när överkänsliga mot röda jordgubbar kan äta vita jordgubbar utan besvär, bl.a. enligt trädgårdsentusiasten Åke\nTruedsson, som tagit fram de vita bären.\nObservationerna har nu bekräftats i en liten klinisk studie utförd vid Sahlgrenska sjukhuset i Göteborg i samarbete med biokemisterna i Lund.\n– Vi har analyserat tre vita jordgubbssorter, och de\nvisade sig alla innehålla mycket låga koncentrationer av\nallergenet jämfört med de röda sorterna. Vi misstänkte\nförst att allergenet kanske är kopplat till röda färgämnen\ni jordgubbarna. Men det har visat sig att det inte finns en\nsådan koppling, säger Rikard Alm.\nDet visar sig också att koncentrationen av allergen i\nröda jordgubbar kan variera lika mycket inom sorten som\nmellan sorterna.\n– Med andra ord spelar odlingsförhållandena en stor\nroll, men exakt vilka faktorer som påverkar vet vi inte i\ndag. Det kan vara en uppgift för de odlare som vill ta fram\nen allergifri röd jordgubbe att undersöka det, konstaterar\nRikard Alm.\n– Det skulle inte vara så svårt att utveckla ett enkelt\ntest där man med hjälp av antikroppar kan konstatera om\ndet finns allergen i en jordgubbe, tillägger Cecilia Emanuelsson, som handlett doktorandprojektet. Vi har redan\nsekvenserat allergenet, renat upp det och tagit fram sådana\nantikroppar. Förädlarna skulle kunna dra nytta av det.", "id": ""}