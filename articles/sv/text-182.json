{"answers": [], "options": [["Visan har alltid varit omtyckt men är numera i stort sett bortglömd.", "Visan utgick från ett då aktuellt sammanhang, men själva grundtematiken har blivit otidsenlig.", "Visan skildrade en specifik händelse men har efter hand fått en universell betydelse.", "Visan har alltid ansetts vemodig men har med tiden hyllats för sin livsbejakande tematik."], ["Ja, skrönor är en del av livet på skärgårdsöarna.", "Ja, Carl Schewen drog sig undan och behöll sanningen för sig själv.", "Ja, tillkomsten skedde vid ett händelserikt tillfälle.", "Nej, någon sådan förklaring ges inte i texten. Calle Schewen"]], "questions": ["11. Av texten framgår att synen på visan Calle Schewens vals genomgått en förändring sedan den skrevs. Hur kan man beskriva denna förändring?", "12. Ger texten någon förklaring till att det finns så många versioner av hur Calle Schewens vals kom till?"], "article": "I Roslagens famn\npå den blommande ö\ndär vågorna klucka mot strand\noch vassarna vagga\noch nyslaget hö\ndet doftar emot mig ibland ...\nÄven bland Taube-fantaster finns nog en och annan som\ntycker att raderna känns en smula slitna.\nMen för många är Calle Schewens vals, med sin både\nlivsbejakande och vemodiga skildring av svensk högsommar, snarare oerhört slitstark. Vissa betraktar rentav valsen\nsom ett bättre alternativ till nationalsången.\nFör filmregissören Bo Widerberg fungerade det nyslagna höet som ett musikaliskt doftminne: ”Det är nästan så\nman nyser när man hör den.”\nVisan har med tiden blivit allmängiltig, men den skrevs\nvid ett speciellt tillfälle och är knuten till en särskild plats.\nDet var juli 1931 och diktaren Evert Taube skulle bli\nupptagen som medlem i Pelarorden, en sammanslutning\nav skärgårdsälskare och skärgårdsbor. Det skulle ske vid\nden årliga sommarfesten på Håtö svansar, två sammanvuxna småöar i Furusundsfjärdens västra kant.\nDet finns olika versioner av hur sången kom till. Enligt\nen av Taubes egna kom han seglande, försenad till sammankomsten. Han blev då ”kidnappad” av några pelarbröder på befallning av ordenshövdingen Albert Engström\noch fick i uppgift att omgående dikta en visa, passande till\nevenemanget.\nEfter att ha kämpat en bra stund får Taube syn på öns\nägare, Carl Schewen, där denne sitter i bersån vid bryggan. En ung flicka går fram till honom och bjuder upp\ntill dans. Därmed har Taube motivet klart för sig. Visan\nskrivs snabbt ihop och framförs av Taube till ordensbrödernas bifall.\nEn annan version gör gällande att Carl Schewen tog sin\nsvängom med ”Roslagens ros” först dagen efter ordensmötet på Svansarna och då på Betsö, någon sjömil i nordostlig riktning. Taube var på plats och lät sig inspireras,\nmen visan var inte klar förrän ett par månader senare.\nMen det finns också uppgifter om att visan skrevs före\nordensfesten.\nCarl Schewen, som levde fram till 1954, blev i vart fall\nkändis på kuppen. Han lär ha gillat valsen, särskilt musiken. Men uppmärksamheten blev med tiden något besvärande för den tillbakadragne godsägaren.\nBjörn Forsman", "id": ""}