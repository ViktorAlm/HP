{"answers": [], "options": [["Strategianpassning", "Naivitet", "Framsynthet", "Idealism"], ["Vezzolis konst och konstnärsroll påminner framför allt om Dalís.", "Vezzolis konst och konstnärsroll påminner framför allt om Warhols.", "Vezzolis konst och konstnärsroll anknyter till såväl Dalí som Warhol fast med en egen touch.", "Vezzolis konst och konstnärsroll värderas inte alls av textförfattaren. Konsten och kändisskapet"]], "questions": ["15. Vad utmärkte, enligt textförfattaren, Salvador Dalís förhållningssätt till kommersiella massmedier?", "16. Vilken slutsats om Vezzolis konstnärskap är mest rimlig att dra av texten?"], "article": "Med 2000-talets diskussion om konstnärskap, kändisskap\noch kommersialism som ingång, och med Andy Warhols\ngenreöverskridanden som inspiration, gör den italienske\nkonstnären Francesco Vezzoli i en utställning ett allvarligt\nförsök att kasta nytt ljus över den gamle provokatören Salvador Dalís konstnärliga gärning. Visst finns det likheter\nmellan Dalí och Warhol; båda var goda mediestrateger,\nbåda älskade att frottera sig med kändisar och celebriteter\noch båda drevs av en stark vilja att överföra sina bästa idéer\ntill ständigt nya genrer och områden.\nÄndå är det nog mer som skiljer än som förenar. Dalí\ngjorde en egen parfym, egna exklusiva smycken, skrev\noperalibretton och skapade scenografi åt Hitchcock.\nHans mål var att skriva sitt namn på allt som kom i hans\nväg, men det slutade ofta med att han blev en del av det\nmedium han medverkade i. Warhol däremot skapade nya\nkonstnärliga rum när han började flytta gränserna mellan reklam och konst, mellan konst och showbusiness och\nmellan konst och affärsverksamhet. När Warhol började\ngöra sina TV-program och sitt magasin Interview var de\ninte konst, men de blev det så småningom. Konstbegreppet förändrades, och hans eget arbete var en del av det som\nfick förändringen till stånd.\nSjälvklart är jämförelsen orättvis. Som tillhörande en\nhelt annan generation hade Dalí ingen egen analys av TVoch filmbolagens ekonomiska och produktionsmässiga\nstandarder, och han insåg aldrig att det först och främst\när branschen och det branschspecifika, inte konstnären,\nsom bestämmer konstverkets/varans innehåll. Med vaxad\nmustasch och uppspärrade ögon – som en korsning mellan en magiker och Valfrid Lindeman – blir han en förutsägbar recycleleverantör av idéer och visioner hämtade\nifrån hans egna surrealistmålningar från 1930-talet. Några\nav de målningarna är med här. Självklart tillhör de utställningens höjdpunkter, till exempel ”Sleep” och ”Six Images\nof Lenin on a Grand Piano”.\nVezzolis reklamfilm om den icke-existerande parfymen\nGreed, och porträtten av prinsessan Caroline av Monaco\nsom drottning Kristina och som Greta Garbo (i filmrollen\nsom samma drottning Kristina), är effektiva speglingar av\nkopplingen mellan monarkin, kändisskapet, media och\nreklam. Det är aktuellt, tänkvärt och provocerande, och\neftersom Vezzoli är italienare handlar den här utställningen på sätt och vis lika mycket om den politiska och\nmediala situationen i Italien idag.\nBjörn Larsson", "id": ""}