{"answers": [], "options": [["Telomerer är inte en del av kroppens DNA.", "Telomerer kopieras inte vid celldelning.", "Telomerer behövs för att skydda arvsmassan.", "Telomerer kan ersätta okodat DNA."], ["I vilken grad kromosomerna innehåller DNA.", "I vilken grad kroppen kan reparera skador.", "I vilken grad DNA kopieras vid celldelningar.", "I vilken grad kroppen har utsatts för genetiska vävnadsförändringar. Telomerer"]], "questions": ["13. Vilken är den viktiga informationen i texten?", "14. Vad kan telomerernas längd vara ett mått på, enligt texten?"], "article": "Kromosomerna bär våra arvsanlag och innehåller en lång\ntråd av DNA där hela eller delar av genomet befi nner sig.\nArvsmassan i kromosomerna måste kopieras varje gång\nvåra celler delas. Under denna process kopieras inte de\nyttersta ändarna av DNA-tråden vilket gör att kopian är\nen smula avkortad. För att undgå att cellen förlorar viktig\ngenetisk information vid varje celldelning består slutändarna på kromosomerna av okodade DNA-sekvenser som\nkallas telomerer.\nFör varje celldelning blir telomererna något kortare.\nNär telomeren är för kort slutar cellen att dela sig, i en\nprocess som kallas ”replicative cell senescence”. Det har på\nsenare år framförts teorier om att telomerens längd kan ha\nbetydelse för vävnadernas celldelningspotential och därmed regenerations- och läkningsförmåga.\nUnder normala fysiologiska förhållanden utsätts kroppens vävnader för varierande grad av belastning, vilket\nställer höga krav på cellernas regenerations- och läkningsförmåga. Kroppens förmåga att regenerera sig och reparera\nvävnadsskador vilar på en väl fungerande celldelningspotential. Denna potential är således mycket viktig för att\nbevara en välutvecklad och adekvat funktion. En försämring av celldelningskapaciteten innebär en funktionsnedgång i vävnader och celler såsom muskelvävnaden eller\nimmunförsvaret. Eftersom telomererna blir kortare efter\nvarje celldelning utgör mätningen av telomerernas längd\nen parameter av betydelse för utvärdering av den regenerativa potentialen i vävnader.\nFawzi Kadi", "id": ""}