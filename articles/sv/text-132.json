{"answers": [], "options": [["Vilken sorts egenskaper krävs för att bli en riktigt god retoriker?", "Vilka komponenter innehåller ett retoriskt väl utfört tal?", "Vilken påverkan har Martin Luther Kings tal haft på den moderna retoriken?", "Vilka speciella retoriska grepp krävs för att ena en blandad publik?"], ["Att talaren formulerar en vision om framtiden som delas och förstås av alla människor.", "Att talaren håller sig till ett tema som tillåter en varierad utformning.", "Att talaren verkligen påverkar åhörarnas känslor och vädjar till deras åsikter.", "Att talaren har en personlig relation till det ämne talet handlar om. Retorik"]], "questions": ["11. Vilken fråga är texten som helhet ett svar på?", "12. Vilket av följande är, enligt texten, särskilt viktigt för att ett tal ska få genomslagskraft?"], "article": "Retorik är ett ämne på frammarsch i en värld där det talade\nordet får allt större betydelse.\nEn väg att närma sig retoriken kan vara att ta del av och\nanalysera Martin Luther Kings berömda tal från den 28\naugusti 1963 – ”I have a dream”.\nNär man lyssnar på talet, slås man av hur Martin Luther\nKing entusiasmerar och engagerar hela den stora publik\nhan talar inför. Han vänder sig till både svarta och vita\noch förklarar att alla människor har samma värde oavsett\nhudfärg.\nNär han först yttrar ordet we talar han om de svarta\noch deras missnöje med samhället de lever i. Mot slutet\nändras emellertid innebörden av ordet till att omfatta alla\noch beskriva hur ett mycket bättre samhälle skulle skapas\nom alla människor hade lika värde och samma rättigheter.\nI talet kan man ju inte se hans personlighet, men hans\nglöd och vilja är tydlig och av jublet förstår man att hans\nord träfar rätt i hjärtat på åhörarna. Detta tal är också känt\nsom ett av de bästa exemplen på hur man retoriskt fångar\nen publik, och analyserar man talet närmare kan man se\npå vilket sätt Martin Luther King bygger upp sin retorik.\nFörst måste man ändå konstatera att framgången säkert\nfrämst berodde på Kings äkta engagemang. Ingen som inte\nförst och främst tror att innehållet i ämnet är viktigt kan\nsåsom King få med sig en hel åhörarskara av oliktänkande\nmänniskor med olika hudfärg.\nTalet börjar med uppmuntrande ord och en historisk\nåterblick. King refererar till 500 år gamla dokument, som\nredan på den tiden talade om slavarnas frihet.\nDärefter kommer ett hot. Om människor inte ändrar sig\nkommer de att få betala för det i framtiden då ”the bank\nof justice is bankrupt”. Men han varnar också: Ta inte till\nvåld, eftersom våld leder till våld.\nTalet ändrar nu tonläge och King kommer med förslag\ntill lösning: Ta hjälp. Gå inte ensam.\nSå kommer de starka, uppmuntrande orden. Gång på\ngång hamras de in: ”I have a dream. I have a dream.” Detta\nmed upprepning av det väsentliga är mycket viktigt när\nman vill ”trumfa in” ett budskap, och det styrks också av\natt King här blir personlig i det att han nämner sina egna\nbarn och vikten av att de inte ska bli bedömda efter sin\nhudfärg.\nAvslutningen är en predikan – ”Let freedom ring” – och\nman upplever King nästan som en profet i orden: ”Tis\nwill be the day when all of God’s children will be able to\nsing with new meaning.”\nViktigt i detta tal är användandet av liknelser och metaforer, för att åhörarna, precis som på Jesu tid, lättare ska\nförstå och ta till sig budskapet. Viktigt är också den lugna\ntakt, det tydliga uttal och det enkla språk som alla kan\nnotera.\nDet gäller emellertid att variera tonläge och intensitet, så\natt åhörarna inte somnar.\nGenom detta tal kan man på ett empiriskt sätt få en\ninblick i vikten av att tala engagerat, informativt och\npersonligt.\nBerit Hyland", "id": ""}