{"answers": [], "options": [["Att kommunen hade låtit bli att informera dem om förbindelsepunkternas läge.", "Att deras fastigheter redan delade vissa installationer för avlopp.", "Att förbindelsepunkterna hade placerats utan hänsyn till deras tomtgränser.", "Att de hade egna dricksvattenbrunnar och ville avstå från kommunalt vatten."], ["Ärendet ansågs inte strikt juridiskt.", "De tre fastighetsägarna och huvudmannen hade redan kommit överens.", "Ärendet omfattades inte av vattentjänstlagen.", "De särskilda skäl som anfördes hade inte godkänts av kommunen. Förbindelsepunktens läge"]], "questions": ["11. Vad hänvisade de tre fastighetsägarna till som stöd för sitt yrkande?", "12. Vad var enligt texten en anledning till att VA-nämnden inte biföll de tre fastighetsägarnas yrkande?"], "article": "Tre fastighetsägare yrkade att VA-nämnden skulle fastställa\nen för dem gemensam förbindelsepunkt för dricksvatten\noch avlopp. Fastigheterna är belägna i ett verksamhetsområde där kommunen har för avsikt att införa kommunalt vatten och avlopp.\nFastigheternas avlopp går sedan 1991 till egna trekammarbrunnar och därifrån vidare till en gemensam infiltrationsanläggning. Fastighetsägarna vill göra om detta till en\ngemensamhetsanläggning.\nFastighetsägarna har egna dricksvattenbrunnar och de\nhar kommunens tillstånd att inte ansluta sig till kommunalt dricksvatten. De vill dock ha en gemensam förbindelsepunkt för dricksvatten och avlopp. Avloppsledningar\när redan framdragna från varje fastighet till en gemensam\npunkt, vilket enligt fastighetsägarna borde utgöra särskilda\nskäl för en gemensam förbindelsepunkt.\nKommunen har bestritt yrkandena och anförde i huvudsak följande.\nDe tre fastighetsägarna har önskat koppla in sig till\nden kommunala VA-anläggningen via en gemensam förbindelsepunkt eftersom de idag har en förening med en\ngemensam infiltrationsanläggning. Kommunen har redan\nupprättat förbindelsepunkter vid fastigheterna men inte\ninformerat fastighetsägarna om läget.\nHuvudprincipen enligt vattentjänstlagen är att varje\nfastighetsägare ska ha en egen förbindelsepunkt i fastighetens omedelbara närhet om inte särskilda skäl föreligger. Kommunen anser inte att särskilda skäl föreligger;\nsärskilda skäl handlar om var utefter tomtgränsen förbindelsepunkten ska förläggas. Huvudmannen har rätt\natt besluta om förbindelsepunktens läge och har valt\natt lägga den på bästa stället för fastighetsägaren och för\nhuvudmannen.\nVA-nämnden konstaterade att huvudmannen enligt 12 §\nvattentjänstlagen ska bestämma förbindelsepunkt för en\nfastighets anslutning. Kravet på att förbindelsepunkten,\nom inte särskilda skäl föranleder annat, ska vara belägen\ni fastighetens omedelbara närhet innebär att den normalt\nska ligga vid fastighetsgränsen. Särskilda skäl kan vara att\nen gemensamhetsanläggning eller samfällighet bildats som\nhar ett eget gemensamt ledningsnät.\nVA-nämnden kan inte besluta om förbindelsepunktens\nläge utan endast bestämma om ett visst valt läge strider\nmot vattentjänstlagens bestämmelser och vilka konsekvenser det i så fall ska få.\nDet är huvudmannen som ensam, med iakttagande av\n12 § vattentjänstlagen, har att bestämma förbindelsepunktens läge. Ingenting hindrar dock att en gemensam förbindelsepunkt bestäms för flera fastigheter. Kommunen\nhar dock i detta fall efter många kontakter med fastighetsägarna i byn beslutat att förbindelsepunkt för varje\nfastighet ska förläggas i varje fastighets omedelbara närhet. På grund härav, och då det inte framkommit att de\nvalda lägena i övrigt skulle föranleda några problem för\nsökandenas fastigheter som kan strida mot vattentjänstlagens bestämmelser, lämnar VA-nämnden sökandenas\ntalan utan bifall.\nGilbert Nordenswan\nVA-nämnden = statlig myndighet som avgör tvister om\nvatten och avlopp; upphörde 31/12 2015", "id": ""}