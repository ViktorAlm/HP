{"answers": [], "options": [["Det bekräftade att det inte finns några genetiska skillnader mellan sill och strömming.", "Det visade att de genetiska skillnaderna mellan sill och strömming är färre men mer omfattande än man tidigare trott.", "Det bekräftade att det finns få genetiska skillnader mellan sill och strömming.", "Det visade att de genetiska skillnaderna mellan sill och strömming är mindre omfattande än man tidigare trott."], ["Forskning om geners betydelse för klassificering av arter och bestånd.", "Forskning om hur arvsanlag påverkas av miljörelaterade faktorer.", "Forskning om vad som är arter och vad som bara bör klassificeras som underarter.", "Forskning om hur individuella avvikelser uppstår i miljöer med likartade livsbetingelser. Sill och strömming"]], "questions": ["11. Hur förhöll sig den redovisade studiens resultat till tidigare studiers, enligt texten?", "12. Inom vilken forskning kan studier av sill och strömming vara användbara, enligt texten?"], "article": "Forskare vid Uppsala universitet och Stockholms universitet har gjort en omfattande genetisk studie av sill och\nströmming runt våra kuster. Forskningen visar att det\nfinns relativt få men mycket tydliga genetiska skillnader\nmellan sill och strömming, och att dessa skillnader måste\nbero på genetisk anpassning till lokala miljöförhållanden\n(arten är sill, Clupea harengus; strömming är ett handelsnamn för östersjösill som landas norr om Kristianopel i\nBlekinge).\nÄnda sedan medeltiden har vi skilt på sill och strömming, men det är först nu som forskare fått fram vetenskapliga bevis för att de är genetiskt olika. Sillen är en\nav världens mest individrika fiskarter och har en enorm\nekologisk och ekonomisk betydelse. Under en stor del av\nSveriges historia var sill och strömming en helt avgörande\nfödoresurs och en viktig exportvara. Sverige skulle inte\nvara det land det är idag om vi inte haft denna rika tillgång\npå sill och strömming.\nÄnda sedan medeltiden har vi alltså kallat den sill som\nfångas norr om Kalmarsund för strömming, eftersom den\navviker från den sill som fångas i södra Östersjön och Västerhavet. Strömmingen är mindre till storleken och mindre fet. Linné klassificerade strömmingen som en underart\ntill sillen. Fiskeribiologer delar upp sill och strömming i\nolika bestånd och använder dessa klassificeringar när man\nbestämmer fiskekvoter.\nTidigare studier har indikerat mycket få genetiska skillnader eller inga alls mellan olika bestånd. Kan det vara\nså att det egentligen bara finns en gigantisk sillpopulation och att de skillnader vi ser beror på miljöfaktorer, till\nexempel stora skillnader i salthalt? För att besvara denna\nfråga använde forskarna modern DNA-sekvensering.\n– Våra resultat visar att för de allra flesta generna så\nhittar vi inga signifikanta skillnader alls mellan sill och\nströmming eller mellan olika bestånd av sill eller strömming. Detta visar att all sill och strömming vi studerat\när mycket nära släkt. Men för några procent av generna\nhittar vi mycket tydliga skillnader, inte bara mellan sill\noch strömming utan också mellan olika bestånd av sill\nrespektive strömming, säger Leif Andersson, professor i\nfunktionsgenomik vid Uppsala universitet och professor i\nsjukdomsgenetik vid SLU.\n– Vår samlade analys visar att de skillnader vi hittar\nmåste bero på naturlig selektion och genetisk anpassning\ntill lokala miljöförhållanden. Studien indikerar att sill och\nströmming kan bli en unik modell för att studera genetisk\nanpassning tack vare den ofantliga populationsstorleken\nsom innebär att den slumpmässiga förändringen av genfrekvenser blir minimal, säger Leif Andersson.\nDe prover som nu har analyserats insamlades för drygt\n30 år sedan som en del av Leif Anderssons examensarbete\nunder handledning av docent (numera professor) Nils\nRyman; den senare är också medförfattare till den nya studien, som publicerats i den amerikanska vetenskapsakademins tidskrift PNAS. När de analyserade dessa prover för\n30 år sedan kunde de använda 13 genetiska markörer, vilket\nvar förnämligt på den tiden. I den studie som publiceras\nidag har de använt mer än 400 000 genetiska markörer,\nvilket gav en helt annan genetisk upplösning.\n– Vår studie är ett fint exempel på hur den kraftfulla\nteknik som främst utvecklats för medicinsk forskning kan\nrevolutionera även annan forskning, säger Leif Andersson.\nLinda Koffmar", "id": ""}