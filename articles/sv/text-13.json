{"answers": [], "options": [["Muskler med långa fibrer är lättare att studera, vilket ger bättre resultat vid transplantationer.", "Muskler med långa fibrer bibehåller sin funktion väl, även om muskelns ursprungliga längd ändras.", "Långa muskelfibrer gör att kirurgen kan bortse från muskelns passiva spänning.", "Långa muskelfibrer är nödvändiga för att fungerande och skadade muskler ska kunna sammanfogas."], ["Genom att sätta in små stålmarkörer i senorna.", "Genom att sträcka armbågen via kirurgi.", "Genom att stärka den passiva spänningen i musklerna.", "Genom att förbättra patienternas befintliga hjälpmedel."], ["Huruvida kirurgi kan användas för att hjälpa ryggmärgsskadade.", "Under vilka förutsättningar muskler fungerar optimalt.", "Vilka av kroppens muskler som påverkas mest vid en förlamning.", "Hur nya former för muskelträning kan hjälpa ryggmärgsskadade."], ["Som en presentation av pågående forskning.", "Som en beskrivning av ett nytt forskningsfält.", "Som en utvärdering av undersökningsmetoder.", "Som en granskning av nya operationstekniker. Skillnaderna mellan friska och förlamade muskler kan kanske i en framtid användas för att på genetisk väg återställa vissa önskvärda funktioner och därmed förbättra utsikterna för den förlamade individen att återfå fler viktiga rörelser. Vi tror också att de ovan beskrivna kirurgiska framstegen tillsammans med ökad kunskap om den helt eller delvis förlamade muskulaturens struktur och funktion kan öka den skadades förmåga och intresse att delta i handikappidrott och vetenskapliga studier om handikappidrott. Jan Fridén kontraktur = inskränkt eller upphävd rörlighet"]], "questions": ["13. Deltamuskeln är mycket användbar i det sammanhang som texten beskriver, delvis tack vare sina långa fibrer. Varför är fiberlängden så viktig, enligt texten?", "14. Hur kan man enligt texten ge ryggmärgsskadade patienter som har genomgått operation ökad kraft och rörlighet i armen?", "15. Vad har undersökts i den forskning som beskrivs i texten?", "16. Hur kan texten bäst karakteriseras?"], "article": "Allvarligare skador på ryggmärgen medför olika grad av\nförlamning. Om skadan sker i halsryggen drabbas både\narmar och ben. Det är naturligtvis en tragedi för den skadade, men alltmer uppmuntrande framsteg inom forskningen har visat på vilka möjligheter som ändå finns att\nåterfå väsentliga funktioner.\nÄven om skadan sker så högt som i höjd med femte\neller sjätte halskotan finns det i regel funktioner kvar\ni skuldrans deltamuskel. Denna muskels funktion är\nnyckeln till ett framtida aktivt liv och möjligheten att till\nexempel simträna eller använda manuell rullstol. Anledningen är att just deltamuskeln är mycket användbar som ersättare för den utslagna armbågssträckarmuskeln triceps trots att skadan sitter högt i ryggmärgen. Genom att återställa förlorade motoriska funktioner\nåstadkoms bland annat förbättrad förmåga att sköta\nhygien, minskad smärta förorsakad av spastisk muskulatur, minskad risk för ledkontrakturer, förbättrad kosmetik och förbättrad kroppsuppfattning. Efter framgångsrik motorisk rekonstruktion uppnår patienten i\nregel funktioner som underlättar arbete och möjligheten\natt återfå oberoende.\nEftersom den ryggmärgsskadade patienten har färre\nintakta motoriska enheter gäller det att få ut optimala\nfunktioner från de fungerande fibrerna. I vårt projekt\ngörs en grundlig analys av såväl musklernas mikroanatomi som deras mekanik. Alla viktiga ersättningsmuskler\n(som kan användas för transplantation) studeras med\nmätning av muskelfiberlängd, fibervinkel, tvärsnittsyta,\nmuskelvikt och så kallad sarkomerlängd, det vill säga\nlängden hos de minsta muskelfiberenheterna. Dessa\nmätningar har visat att deltamuskeln har mycket långa\nfibrer som producerar kraft över en mycket stor del av\nrörelseomfånget. För varje studerad muskel upprättas\nen längd–kraft-kurva. Eftersom deltamuskeln består av\nlånga fibrer och därmed många seriekopplade sarkomerer betyder en förändring av muskellängden som regel ganska litet för muskelns förmåga att utveckla kraft.\nDet är viktig information för kirurgen som ska använda\ndeltamuskeln som ny motor för att ersätta tricepsfunktionen. Det är således relativt liten risk för översträckning av muskeln såvida den inte sträcks ut många centimeter längre än optimal längd.\nAndra extremitetsmuskler är inte alls lika ”förlåtande”. Till exempel består yttre och inre knäledssträckarna\noch vissa av handledsmusklerna av mycket kortare muskelfibrer. Det innebär att för dessa muskler medför rätt\nsmå längdförändringar av muskel–sen-enheten stora förändringar i sarkomerlängd eftersom färre sarkomerer\när kopplade i serie. Vår forskning syftar till att kartlägga\nalla viktiga mekaniska faktorer som bestämmer vid vilken längd och spänning som muskeln fungerar bäst. Detta är naturligtvis viktigt att veta vid all form av kirurgi\npå muskler och senor men särskilt viktigt hos den förlamade individen, där varje liten motorisk enhet måste utnyttjas maximalt för att återskapa vissa vitala funktioner.\nVid handkirurgiska kliniken på Sahlgrenska universitetssjukhuset har vi sedan början av 1980-talet rekonstruerat armbågssträckare hos ryggmärgsskadade. I vissa fall noterades otillfredsställande kirurgiska resultat\noch misstanken fattades tidigt att det berodde på att\nhöga passiva spänningar i transplantaten medförde\nsträckningar och slitningar som på sikt gjorde rekonstruktionen slack. Därför sattes stålmarkörer in i senor­na så att avståndet mellan markörerna sedan kunde\nföljas med röntgenundersökningar. Marköravståndet\nvid standardiserad mätning var de första åren 23 mm\nsex månader efter operation, vilket bedömdes förklara\nicke optimalt resultat på grund av slack i det rekonstruerade muskel–sen-systemet. Genom att införa ett armstöd kopplat till rullstolen kunde marköravståndet (glidningen) minskas till 8 mm och den postoperativa\nfunktionen förbättras. Patienterna får gynnsammare\nmekanik i armbågssträckningen. Det medför ökad styrka med bättre simförmåga och bättre bakåtsving vid\nrullstolskörning, men framför allt ger det ett gott utgångsläge för att rekonstruera handgreppet. Utan styrningen av armen (= armbågssträckning) är handkontroll\nmer eller mindre omöjlig.\nEtt stort problem vid muskel–sen-rekonstruktion hos\nförlamade patienter har alltid varit att kunna tolka betydelsen av passiv spänning, det vill säga det passiva\nmotstånd som finns i muskulaturen, och överföra den\ninformationen till kraft. Vilken struktur bestämmer den\npassiva spänningen, och har den ett matematiskt samband med aktiv kraft, det vill säga den kraft som produceras av muskeln viljemässigt?\nFör att besvara denna viktiga fråga har vi utvecklat en\nmetod som innebär att muskelfiberbuntar från normala\neller förlamade muskler spänns upp mellan kraftgivare\noch en fix punkt och placeras i ett bad med koksalt. Muskelbunten stimuleras sedan elektriskt och dess kraft vid\nolika längder uppmäts. Laserljuset som sänds genom\nmuskelbunten ger ett speciellt mönster som kan översättas till sarkomerlängd. Efter att muskeln testats fysiologiskt görs molekylärbiologiska mätningar av olika\nstödjeproteiners sammansättning. Med den här informationen har vi fått en mycket bättre kunskap om vilka\nmekaniska egenskaper friska och sjuka muskler har.\nAtt återskapa muskelfunktioner", "id": ""}