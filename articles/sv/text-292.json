{"answers": [], "options": [["Läsning ges särskild prioritet framför många andra områden.", "Barnen tränar läsning genom praktisk tillämpning i olika ämnen.", "Läsundervisningen individanpassas i takt med att barnen lär sig mer.", "Barnen får framför allt träna sin läsförmåga på texter som de själva valt ut."], ["Testen bortser från individuell läsförmåga.", "Testen saknar stöd i pedagogisk läsforskning.", "Testen mäter bara inlärning och inte kunskap.", "Testen är abstrakta och saknar sammanhang. Ordkedjor"]], "questions": ["11. Vilket påstående om läsningens roll i de beskrivna barnens dagliga skolundervisning överensstämmer bäst med texten?", "12. Vad är det främsta problemet med ordkedjetest, enligt textförfattarna?"], "article": "På en liten skola någonstans i södra Sverige sitter en forskare och samtalar med eleverna i en tvåa. Ämnet som\navhandlas är vad eleverna tycker om att läsa och vilka\nböcker de läst så här långt. Barnen är mycket aktiva och\nberättar ivrigt om sina läsefrukter. Den litterära dieten är\nvarierad men flera av barnen har läst sådant som vi brukar\nbenämna långserier, till exempel böckerna om LasseMaja.\nBarnen berättar utförligt om innehållet i det lästa och lyfter fram olika händelser i böckerna som de tycker är särskilt roliga och viktiga.\nDen lyssnande forskaren är imponerad av de här åttaåringarnas beläsenhet och hon kan konstatera att de inte\nbara kan läsa rent tekniskt utan att de också läser med\ngod förståelse och att de kan förhålla sig till innehållet i\ndet lästa. Eva, elevernas lärare, som är mycket erfaren, har\nlämnat den traditionella bokstavsinlärningen och den isolerade, formaliserade färdighetsträningen. Hon har insett\nvikten av ett holistiskt tänkande där svenskämnet integreras med andra ämnen och där olika språkliga uttryck\ngår hand i hand. All färdighetsträning sker i funktionella\nsammanhang, det är innehållet i undervisningen som står\ni fokus och skönlitteraturen fyller en viktig funktion som\nkälla till kunskap och upplevelse.\nPå order från kommunledningen kommer så en dag en\nspecialpedagog till klassen och genomför ett ordkedjetest.\nResultatet får den erfarna specialpedagogen att blekna.\nEnligt testet skulle det nämligen förhålla sig så att de flesta\neleverna i den här klassen kan beskrivas som analfabeter.\nDe har nästan det sämsta resultatet i hela kommunen.\nDetta är, minst sagt, förbryllande och Eva börjar vackla\ni sin tro på vikten av att bedriva en undervisning där\nmeningsfullhet, förståelse, innehåll, helheter och dialog\nutgör de didaktiska grundbultarna. Hon vet att hennes\nelever med flyt och god förståelse kan läsa både facklitteratur och skönlitteratur anpassad för deras ålder, och lika\nförbaskat visar testresultatet att eleverna inte kan läsa. Hur\ni hela friden ska man få den här ekvationen att gå ihop?\nSvaret på gåtan är sannolikt att det elever gör när de\nutsätts för ordkedjetest inte har något med läsning att\ngöra. Det handlar enbart om rent teknisk ordavkodning,\noch testet är utformat så att innehållet i de ord som eleverna ska identifiera inte ska ge dem några som helst ledtrådar när de ”läser”. Evas elever är vana vid att de texter\nde läser ska vara intressanta och meningsfulla och att det\nviktiga är att de förstår vad de läser. När de genomförde\nordkedjetestet letade de naturligtvis efter mening, innehåll, betydelse och förståelse, och när de inte hittade något\nav detta gav de sannolikt upp. Den enda slutsats man kan\ndra av detta är att ordkedjetest är oanvändbara om man\nvill få en uppfattning om elevers läsförmåga och läsförståelse. Och att kommunala beslutsfattare ska låta bli att fatta\nbeslut på områden där de saknar kompetens.\nKarin Jönsson och Jan Nilsson", "id": ""}