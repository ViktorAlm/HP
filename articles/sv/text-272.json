{"answers": [], "options": [["Helhetsgreppet", "Några enskilda konstnärskap", "Mångfalden", "Förankringen i dagspolitiken"], ["Som spretig och utan klart fokus.", "Som ensidig och smal i sitt konsturval.", "Som otidsenlig och svårtillgänglig.", "Som självgod och insmickrande. Livsformer"]], "questions": ["13. Vad är enligt recensenten positivt med utställningen ”Livsformer”?", "14. Hur sammanfattar man bäst utställningen ”Livsformer”, om man ser till recensentens resonemang?"], "article": "Återigen händer det att en konstkritiker i Dagens Nyheter naggar sitt anseende i kanten, den här gången genom\natt låta marknadsföra höstens utställning ”Livsformer” på\nBonniers Konsthall. Tanken går till den senaste skandalen\ninom Formel 1, där andreföraren i Renault pressades att\nkrascha sin bil under tävling för att gynna stallkamratens\nvinnande strategi. Det kanske kan tyckas långsökt. Men\njämför tidningens redaktionella muskler med en ensam\nfrilans längst ut på grenen. På mig gör det ett liknande\nintryck när Dagens Nyheters frilansande konstkritiker gång\nefter annan lånar sina namn till att stort uppslaget puffa\nför tidningsägarens konsthall någon dag efter utställningens öppning. Det sker på bekostnad av den uppmärksamhet som annars kunde ha visats övriga konstlivet i Stockholm och Sverige.\nDen aktuella utställningen ”Livsformer” knyter an till\nårets kuratoriella tema att sträcka sig efter nya eller andra\nvärldar och utopier. Biennalerna ”Making Worlds” i Venedig och den nyligen öppnade ”What a Wonderful World”\ni Göteborg kan nämnas som exempel. ”Livsformer” på\nBonniers Konsthall klättrar kanske ännu högre på den\nkonstpolitiska rankningen med den ekologiska knorren\n– ”i en tid av miljöförstöring och klimatförändringar”.\nSom brukligt i den här typen av idébaserade utställningar\nprioriteras mångfalden av infall och buketten av välrenommerade namn framför att skapa en väl sammanhållen utställning.\nUtställningsrummen i Bonniers Konsthall underlättar\ninte heller uppgiften. Efter ett antal år är det påfallande\nhur ledningen för dessa rum ständigt återskapar utställningar som närmast skulle kunna sammanfattas under etiketten ”beröringsskräck”. Konsten hanteras med skyddshandskar och späds ut med blodförtunnande medel.\nTänk om ”Livsformer” hade koncentrerats till att\nomfatta Henrik Håkanssons märkliga skog av parasiterande orkidéer, Andreas Erikssons målningar och exempelvis Tue Greenforts ”slutna biosfärer”, algodlingar i\nplastflaskor samt videofilmade uppförstoringar av detta\nmikrokosmos.\nJag kan även tänka mig en separatutställning av Henrik\nHåkansson, vars konstnärliga språk effektivt krockar med\ndessa anemiska rum. Men då utgångspunkten i utställningsbygget går att härleda till övergången mellan 1960-\noch 1970-tal, med fokus på konceptet och dokumentationen framför verket, är det styvmoderliga intresset för\nkonstnärlig gestaltning knappast förvånande.\nSom publik kan man därmed i många fall tryggt hålla\nsig till de små bruksanvisningarna placerade på väggen.\nSmakproven som flera av konstnärerna bjuder på räcker\nknappast självständigt för att förmedla bakomliggande\ntankar och idéer. Ta exempelvis Micol Assaëls verk ”untitled/dielectric”, vars elektrifierade vindfenomen ger mersmak men knappast en rättvisande ingång till konstnärskapet. Jag kan heller inte förstå de rent utställningstekniska missarna. Utställningsarkitekternas solballonger skapar ljuskällor som får publiken att hålla för ögonen, vilket\ni och för sig skulle kunna vara intressant om inte ”ljussättningen” slog ihjäl Andreas Erikssons målning. Varför\ntonades spinnakerväven exempelvis inte in i grått?\nSusanna Slöör", "id": ""}