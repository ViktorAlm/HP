{"answers": [], "options": [["Musiken det rör sig om är förankrad även i den elisabetanska tiden.", "Lutmusikens guldålder fortsatte under Jakobs I:s regenttid.", "Det är svårt att finna en bra svensk översättning till the Jacobean era.", "De viktigaste kompositionerna tillkom före 1603."], ["Att Karl Nyhlin inte har gjort ett tillräckligt representativt urval av kompositörer.", "Att Karl Nyhlin inte ger tillräcklig information om de musikaliska rötterna till genren lutmusik.", "Att Karl Nyhlin inte är tillräckligt utförlig i beskrivningen av varifrån han hämtat sitt material.", "Att Karl Nyhlin inte lämnar tillräckligt detaljerade sakuppgifter om den aktuella musikformen. Lutmusik"]], "questions": ["11. Vad framstår som det främsta skälet till att recensenten föreslår en annan skivtitel än den aktuella?", "12. Vad av följande är recensenten kritisk till?"], "article": "Skivrecension: Karl Nyhlin, The Jacobean Lutenists\nJakob I efterträdde drottning Elisabet som regent i England vid hennes död 1603. Han hade då redan varit kung\nav Skottland sedan 1567 (som Jakob VI), och han kom\natt regera de båda länderna fram till 1625. Den elisabetanska eran känner vi väl till, men vi har ingen riktigt bra\nsvensk benämning på the Jacobean era som sammanfaller\nmed Jakob I:s regeringstid 1603–1625. En mer passande\nskivtitel hade kanske varit The Lutenists of the Golden Age,\nsom ju innefattar både den elisabetanska och den efterföljande periodens musik för luta. Även om Jakob I hade\npolitiska problem med engelsmännen, fortsatte den kulturella blomstringen under hans tid vid makten.\nDet gäller även beträffande musiken för lutan, med viktiga namn som John Dowland, Daniel Bacheler, Philip\nRosseter, John Danyel och Robert Johnson. De var alla\nmer eller mindre djupt rotade i den elisabetanska myllan,\noch även om de också alla var verksamma efter Elisabets\ndöd så är det kanske lite missvisande att uttryckligen kalla\ndem the Jacobean lutenists. Flera av dem komponerade\nsannolikt också många av sina viktiga verk före 1603, till\nexempel Dowland, Danyel och Rosseter.\nDen mest representative för en nyare stilinriktning är\nRobert Johnson, men av denne mästare får vi bara höra\nett kort stycke, ”The Prince’s Almain” (på skivan benämnd\nenbart ”Almain”). Prinsen var Jakob I:s son, prins Henrik\nav Wales, som dog blott arton år gammal 1612.\nFörutom ståtliga och anspråksfulla fancies, gaillards,\nalmains och preludes låter oss Karl Nyhlin också få höra\nmånga anonyma stycken med folkligt ursprung från både\nEngland och Skottland, ofta förekommande i de många\nhandskrivna tabulaturböckerna för luta från 1600-talets\nförsta decennier: Jane Pickerings, Margaret Boards,\nRowallans med flera.\nSom Karl Nyhlin själv framhåller i sin text till skivan föreligger många verk i flera versioner, och detta ger\nexekutören stor frihet att välja och tolka. Därför är det\nav ett visst intresse att få mer detaljerad information om\nvilka källor som använts för respektive verk. Det saknas\nhär, samtidigt som vi får veta i vilken temperatur lutan är\nstämd och vem som har tillverkat strängarna!\nKarl Nyhlin är en utomordentlig lutenist och musikant\nmed en vacker tonbildning, auktoritet och fulländad teknik. Hans lösningar på ornamentering och variationer är\nhelt idiomatiska samt välfungerande. I några fall skulle\njag ha önskat ett något långsammare tempo, till exempel\ni Dowlands fantasior. Som helhet är det ett mycket vackert spelat och varierat urval musik som visar bredden och\nkvaliteten på den engelska och skotska lutmusiken från\nthe Golden Age.\nKenneth Sparr", "id": ""}