{"answers": [], "options": [["De rastade både på Lesbos och på Kreta.", "De genomförde sin allra första tropikfl yttning.", "De hade från början så kallad mager kroppsmassa.", "De byggde upp fettreserverna snabbare än andra fåglar."], ["Fåglarnas fettreserv var ovanligt opåverkad av ditfärden.", "Fåglarnas dagliga födointag var ovanligt stort.", "Fåglarna stannade kvar ovanligt länge.", "Fåglarna tycktes ovanligt opåverkade av magnetfältet. Saharafl ygningen"]], "questions": ["13. Vad var enligt texten gemensamt för de fåglar som försågs med sändare?", "14. Vad utmärkte enligt texten trädgårdssångarnas uppehåll på Kreta, om man jämför med andra uppehåll som de gör under sin fl ytt söderut?"], "article": "Ett svensk-grekiskt forskarlag har för första gången kunnat kartlägga hur oerfarna trädgårdssångare beter sig när\nde laddar inför resan över Sahara. Detta har man kunnat\ngöra genom att förse dem med extremt lätta sändare.\nVi vet att miljoner fåglar korsar Sahara både vår och\nhöst. Vi vet också att de på det hela taget inte har möjlighet att fylla på sina fettförråd under ökenetappen. Genom\nradarstudier vet vi numera att de fl esta småfåglar fl yger\nnattetid och rastar i öknen under dagen. De måste äta sig\nfeta innan de börjar fl yga över Sahara, och då kan man\nundra hur oerfarna förstaåringar inser när de ska ta tid på\nsig och lägga på hullet. Följer de enbart ett inre program\neller påverkas de av signaler från omgivningen? Tidigare\nstudier har visat att näktergalar påverkas av magnetfält.\nOm de på konstgjord väg utsätts för den typ av magnetfält\nsom fi nns nära öknen, så ökar de sitt näringsintag som om\nde stod inför en ökenkorsning.\nI senaste numret av Journal of Avian Biology redovisar\nTh ord Fransson och tre medarbetare en studie av 1K-trädgårdssångare i Grekland. Man fångade trädgårdssångare\ndels på Lesbos, dels på centrala Kreta 450 km längre söderut. Den genomsnittliga fettreserven när fåglarna fångades\npå Lesbos var cirka 33 %, jämfört med en fågel utan fettreserv (”lean body mass”), medan den på Kreta var 28,5 %. På\nKreta stannade fåglarna mellan två och tre veckor (13–20\ndagar) och gav sig av med en bränslereserv kring 100 %.\nDen här forskningen kring tättingar som fl yttar via\nGrekland har pågått i fl era år: 1998–2002 på Lesbos och\n2001–2004 på Kreta. En nyhet var att man i september\n2004 satte extremt lätta radiosändare på 22 trädgårdssångare, alla yngre än ett kalenderår, när de nyanlänt till\nKreta. Sändarna vägde cirka 0,5 g och fästes med lim på\nryggfj ädrarna. Sändarnas livslängd var minst 21 dagar. Fåglarna som försågs med elektronik hade en kroppsmassa på\nmellan 16,4 och 19,7 g.\nMed hjälp av sändarna kunde man sedan följa 20 av\ndessa oerfarna trädgårdssångare och konstatera att dessa\n1K-fåglar tycktes ha en väl fungerande strategi inför sin\nfortsatta fl yttning. De fl esta anländer till Kreta med relativt liten bränslebelastning, strövar omkring tills de hittar\nområden med god tillgång på fi konträd, stannar i mer\nän två veckor och äter fi kon och ger sig sedan av med en\ngenomsnittlig bränslereserv på nästan 100 % av det som\nkallas ”mager kroppsmassa”.\nNär tropikfl yttande tättingar passerar genom Europa,\nhar de normalt ganska små fettreserver (omkring 20–30 %).\nAtt bära på sig stora fettreserver kräver högre förbränning\nunder fl ygningen, och tyngden gör att fågeln får svårare att\nsnabbt undvika predatorer. En lång rad studier har visat\natt fåglarna normalt bara stannar cirka en vecka på olika\nrastplatser under höstfl yttningen genom Europa. Den nu\nredovisade studien visar att oerfarna 1K-trädgårdssångare\nbyter strategi när de rastar inför Saharafl ygningen. De\nstannar mycket längre och ökar sina fettreserver till upp\nemot 100 %. Forskarlaget avslutar sin uppsats med en förmodan att ett så fi njusterat färdprogram tyder på att de\nunga fåglarna också förmår utläsa någon information från\nomgivningen.\nLennart Nilsson\npredator = rovdjur", "id": ""}