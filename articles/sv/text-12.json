{"answers": [], "options": [["HFD avstod helt från att göra en rättsprövning av regeringens handläggning och beslut.", "HFD prövade regeringens handläggning och beslut enbart för vissa sökande.", "HFD hittade brister i regeringens handläggning och beslut som berörde vissa sökande.", "HFD fann att regeringens handläggning och beslut helt uppfyllde de rättsliga kraven."], ["Det fanns ingen anledning att kritisera regeringens handläggning eller ställningstagande i samband med beslutet.", "HFD var inte rätt myndighet att pröva beslut fattade enligt artikel 6.1 i Europakonventionen.", "Personerna bakom ansökningarna berördes inte av besluten på ett sådant sätt att det fanns skäl för rättsprövning.", "Ansökningarna hade så nära anknytning till andra mål att en separat rättsprövning inte kunde motiveras. Mål om rättsprövning"]], "questions": ["11. Vad blev utfallet i mål nr 3692-12, enligt texten?", "12. Enligt texten avvisade HFD vissa av ansökningarna om rättsprövning av fattade regeringsbeslut. Varför?"], "article": "Under den gångna perioden har nio rättsprövningsmål\navgjorts. I fyra av dem förklarade Högsta förvaltningsdomstolen (HFD) att regeringens beslut skulle stå fast.\nI två mål avvisades ansökningarna. När det gäller de tre\nåterstående målen avvisade HFD ansökningarna beträffande vissa sökande och fastställde regeringens beslut\nbeträffande de övriga sökandena.\nEtt mål (mål nr 3681-12) handlade om regeringens beslut i fråga om fastställelse av järnvägsplan för Mälarbanan, delen Barkarby–Kallhäll i Järfälla kommun. HFD\nfann att regeringens beslut skulle stå fast med hänvisning till att det inte hade framkommit att regeringen\nvid beslutsfattandet skulle ha felbedömt fakta eller överskridit det handlingsutrymme som förelegat i ärendet\neller att det vid handläggningen förekommit något fel\nsom kunde ha påverkat utgången i ärendet. Med motsvarande motivering kom HFD fram till att regeringens\nbeslut skulle stå fast i mål nr 982-12, 2686-12, 2803-12,\n2828-12, 3132-12 och 3692-12 som gällde överklagade detaljplaner. I mål nr 2686-12, 2803-12 och 2828-12 fastställdes dock inte regeringens beslut beträffande samtliga\nsökande utan vissa av sökandena avvisades eftersom det\ninte hade kommit fram att de var berörda av regeringens\nbeslut på ett sådant sätt att besluten omfattades av rätten till prövning av deras civila rättigheter eller skyldigheter enligt artikel 6.1 i Europakonventionen.\nMål nr 6480-12 behandlade regeringens beslut att inte\nta upp en fastighetsägares överklagande av Energimarknadsinspektionens beslut att medge nätkoncession att\nbygga en markledning mellan två ställverk. HFD konstaterade att markledningen inte skulle dras över fastighetsägarens fastighet och att det inte heller i målet kommit fram något annat förhållande som innebar att\nfastighetsägarens civila rättigheter eller skyldigheter\nberördes på ett sådant sätt som avsågs i artikel 6.1 i\nEuropakonventionen. Även i detta mål avvisades därför\nansökan. Det sista målet (mål nr 5860-12) gällde regeringens beslut angående tillstånd enligt lagen (1966:314)\nom kontinentalsockeln att undersöka havsbotten inom\nallmänt vatten i Hanöbukten i Kristianstads och Sölvesborgs kommuner. Sökandena i detta mål ägde fastigheter\nutmed eller nära kusten längs Hanöbukten. Med hänsyn\ntill att avståndet mellan kusten och undersökningsområdet var 11–12 kilometer och då det inte heller i detta mål i övrigt framkommit att sökandena berördes av\nregeringens beslut på ett sådant sätt att beslutet omfattades av rätten till prövning av deras civila rättigheter\noch skyldigheter enligt artikel 6.1 i Europakonventionen\navvisades ansökningarna.\nStefan Axelsson", "id": ""}