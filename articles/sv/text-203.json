{"answers": [], "options": [["Man bör söka kompletterande uppgifter om den aktuella gruppen.", "Man bör utgå från att de som svarar ändå är representativa för gruppen i stort.", "Man bör vikta statistiken genom att göra en uppskattning av slumpens utfall.", "Man bör tolka utfallet med hjälp av den förkunskap man redan har om kön och ålder."], ["Bias beror på mätmetoden.", "Bias är skilt från hur urvalet sker.", "Bias ligger i själva svarsbortfallet.", "Bias är systematiska felaktigheter. Risk för bias"]], "questions": ["13. Hur bör man, enligt texten, i en statistisk undersökning hantera de problem som uppstår om en viss grupp i större utsträckning än andra inte besvarar en utskickad enkät?", "14. Hur skiljer sig bias principiellt från slumpmässig osäkerhet, enligt texten?"], "article": "En oönskad tendens till under- eller överskattning kallar\nman med ett engelskt ord ofta för bias. Olika risker för\nbias kan förekomma, och det gäller att ha koll på dessa\nrisker i statistikproduktionen och även när man använder\nstatistiken.\nTa som exempel en statistiksiffra på hur många procent\nav den vuxna befolkningen som röker dagligen. Den finns\ni Statistikdatabasen på SCB:s webbplats och kommer från\nundersökningen av levnadsförhållanden (ULF). Den siffran är ganska tillförlitlig i stort sett, men noga taget berörs\nden av osäkerhet av olika slag.\nEtt slags osäkerhet i siffran är urvalsosäkerheten, som\nkommer sig av att man har frågat bara ett urval av personer och inte alla i befolkningen. Vidare inverkar också\nen bortfallsosäkerhet, genom att inte alla i urvalet svarade\ni undersökningen utan det blev ett visst svarsbortfall. En\nytterligare form av osäkerhet i siffran är vad vi kallar mätosäkerhet, och den innebär att de som svarade i undersökningen kan ha tagit miste ibland och gett ett annat svar\nän det rätta.\nDe här osäkerhetskällorna ger alla två olika typer av\nosäkerhet i statistiksiffran. Den ena typen är slumpmässig osäkerhet, som inte drar åt något visst håll utan kan\nge underskattning och överskattning lite hipp som happ.\nDen andra typen däremot drar åt samma håll hela tiden,\nantingen underskattning eller överskattning genomgående\nför en viss statistiksiffra. Den typen av osäkerhet kallas\nbias.\nBortfallet i statistiska undersökningar ger risk för bias,\nför de svar man får kanske drar åt ett visst håll i förhållande till vad man hade fått om alla i urvalet hade svarat.\nMan kan till exempel inte utesluta att låginkomsttagare\nmer än andra kan vara svåra att nå när man samlar in uppgifter. Det kan leda till en överskattning i statistiksiffror\nför materiell standard.\nDet är därför viktigt att förebygga biasrisken, genom att\ndels försöka få in svaren så fullständigt som möjligt, dels\nkompensera för den med olika metoder när man räknar\nfram statistiken.\nKalibrering är en modern flexibel ansats för att kompensera för bias. Idén är att ta stöd i information från\nannat håll, såsom register.\nEtt exempel är statistiken över arbetslöshet från Arbetskraftsundersökningarna (AKU) som SCB producerar. Där\nkan man ta in hjälpinformation från Arbetsförmedlingen\nom arbetssökande. Beräkningen innehåller en analys av\nhur egenskapen att vara arbetslös hänger ihop med om\nman är anmäld som arbetssökande, vilken ålder och vilket\nkön man har, med mera. Så kan uppgifterna i registren\nhjälpa till att minska bortfallsosäkerheten.\nTekniskt innebär kalibreringen att man räknar ut vägningstal för de enskilda svaren, som sedan viktas med dessa\ntal när statistiken räknas fram.\nMartin Ribe", "id": ""}