{"answers": [], "options": [["Födan som myrorna ger larven.", "Doften som larven avsöndrar.", "Blåvingehonans ägg.", "Blomkosten från klockgentianan."], ["Dragningen fl yttades till nästkommande sommar.", "Det blev vinst, men i form av andra blåvingesorter.", "Dragningen pågick under för kort tid för att ge ett godkänt resultat.", "Det gick över förväntan.. Fjärilen alkonblåvinge"]], "questions": ["13. Texten liknar alkonblåvingens liv vid ett lotteri. Vad är det i den liknelsen som motsvarar de pengar man köper en lott för?", "14. Författaren återger resultatet av ett blått lotteri. Hur gick det?"], "article": "Att vara alkonblåvinge är att födas till ett lotteri, ett blått\nlotteri där vinstlotterna är förfärande få.\nI juli månad, någon vecka innan klockgentianan öppnar sina djupblå blomkalkar, placerar blåvingehonan sina\ninsatser: äggen. Det sker alltid på samma ställe, nära basen\npå outslagna gentianaknoppar. När larven kläcks gnager\nden sig in i den omogna frökapseln och lever där i tre\nveckor. Utan klockgentianor, inga alkonblåvingar.\nDessutom måste gentianan stå högst två meter från ett\nbo av arterna trädgårdsrödmyra eller skogsrödmyra. Pissmyror, i dagligt tal. Alkonblåvingen ingår nämligen i en av\nden svenska naturens mest raffi nerade trekanter.\nNär larven tröttnat på blomkosten låter den sig falla ner\npå marken och sätter sig att vänta. Har den tur kommer\nen myra av rätt art förbi. Då talar evolutionen sitt listiga\ndoftspråk. Larven utsöndrar en doft som exakt kopierar\nmyrornas egna feromoner, en doft som väcker myrans\nhabegär och omvårdnadsinstinkt. Triggad av doften bär\nmyran hem larven till samhället, där den matas och pysslas\nom av arbetarna som om den vore en myrlarv.\nOm myrsamhället är stort nog för att föda larven i längden, kan den efter en bekväm vinter förpuppas, och en\nsolig dag nästföljande sensommar off entliggörs vinnaren\ni det blå lotteriet.\nEn sådan dag står jag på Remmene skjutfält utanför\nVårgårda i Västergötland. Och där kommer verkligen en\nstor blåvinge fl ygande över blåtåtel, pors och blommande\nklockljung. Inte klarblå som de små ljungblåvingarna som\nockså frekventerar skjutfältet. Det blå är utspätt med silvergrått, som en himmel överdragen med ett lätt dis. Snart\nen alkonblåvinge till, och en till. Sammanlagt fyra hanar\nblixtrar förbi inom loppet av en kvart. Det är mer än man\nkunde hoppas på.\nRemmene skjutfält är en typisk klockgentianalokal, ett\nstycke störd natur som det heter, med sin egen slingriga\nkulturhistoria. Först var det fattigböndernas betesdjur och\nljungbränningar som skapade det. Sedan var det militärerna som höll markerna öppna och solvarma och slutligen\ntog den lokala naturskyddsföreningskretsen över, sedan\nnågra år i lag med länsstyrelsen i Västra Götalands län.\nDet gemensamma åtgärdsprogrammet för artparet\nalkonblåvinge/klockgentiana handlar mycket om att\nbibehålla störningarna på de kända lokalerna, vare sig det\nhandlar om bete, bränder eller vattenståndsfl uktuationer\nvid sjöstränder. Samt att utvidga åtgärderna till omgivande\nmarker, så att klockgentianan får större livsutrymme.\nStefan Casta", "id": ""}