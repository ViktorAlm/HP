{"answers": [], "options": [["Observationer upprepas och jämförs över tid.", "Stickprov samlas in och bildar underlag för prognoser.", "Avvikelser registreras och dokumenteras.", "Genomsnitt beräknas och omvandlas därefter till längre mätserier."], ["De ger på sikt svar om orsaken till klimatförändringarna.", "De utgör en svensk teknik som nu fått ny uppmärksamhet.", "De ger en säkrare bild av utsläppen av växthusgaser.", "De utgör exempel på praktiskt vetenskapligt samarbete. Klimat och vetenskap"]], "questions": ["13. Hur utförs de mätningar som texten beskriver?", "14. Vad kan man konstatera om de geodetiska observationer som texten beskriver?"], "article": "Det talas och skrivs mycket om de pågående klimatförändringarna och växthuseff ekten. Extrema vädersituationer i\nform av skyfall, stormar och värmeböljor väcker många\nfrågor om vart klimatet är på väg. Oron kryddas av larmrapporter om ökade koldioxidhalter i luften och stigande\nhavsnivåer. Riktigt hur illa det är ställt med klimatet är\ndet kanske inte någon som vet, men det pågår ständigt\nforskning världen över för att komma underfund med vad\nsom orsakar klimatförändringarna. Forskningen är viktig\nför att man ska kunna bygga upp beredskap och minska\nskadeverkningarna.\nDet fi nns många aktörer på såväl nationell som internationell nivå som bidrar till arbetet med klimatforskningen. Lantmäterier bildar, genom dataleveranser från\nSwepos, det svenska rikstäckande geodetiska referensnätet.\nDet vetenskapliga syftet är att genom kontinuerliga registreringar från GPS-satelliterna bestämma jordskorpans\ndeformationer i plan och höjd. Det praktiska syftet är att\nvara ett stödsystem som förbättrar prestanda för svenska\nanvändare av GPS.\nGeodetiska observationer är en viktig pusselbit i studierna av klimatförändringarna. De kan bidra till bestämningen av havsnivåns höjning.\nLandhöjningen har studerats vetenskapligt i snart 300\når, men det är först under de senaste 100 åren som man\nförstått påverkan från inlandsisen.\nHavsnivån låg ganska stilla fram till mitten av 1800-\ntalet. Efter industrialismens intåg har det skett en långsam\nhöjning av havsnivån. Nu ligger höjningen på drygt en\nmillimeter om året. Landhöjningen har dock en kompenserande eff ekt. Skånska väst- och sydkusten samt Hanöbukten tillhör de områden som kan drabbas värst av stigande havsnivå eftersom det inte pågår någon landhöjning\ndär.\nVid klimatforskning är det viktigt att kunna bestämma\nhavsnivåns höjning med så stor noggrannhet som möjligt.\nFör att få fram korrekta värden måste hänsyn tas till jordskorpans rörelser och man måste korrigera mätningarna\nav vattenståndet mot landhöjningen. Detta sker exempelvis genom upprepade GPS-mätningar på permanenta\nreferensstationer.\n– Det krävs långa mätserier, minst 30–40 år, för att man\nska kunna fastslå att en förändring har skett och hur stor\nden är. Därför är det viktigt att vi fortsätter samla in data\nsom är relevanta för klimatet, säger Martin Lidberg vid\nLantmäteriets geodesienhet.\nBritt-Louise Malm", "id": ""}