{"answers": [], "options": [["Att förklara skillnaden mellan termerna radie och diameter.", "Att förmedla en egen pedagogisk erfarenhet.", "Att argumentera för fler minnesregler i undervisningen.", "Att föreslå en metod för att undvika genvägar i undervisningen."], ["Att eleverna förväntas använda termerna på helt nya sätt.", "Att eleverna oftast har svårt att växla mellan två termer som betyder samma sak.", "Att eleverna är vana vid den ena termen medan läroböckerna använder endast den andra.", "Att eleverna sällan hittar entydiga förklaringar till termerna när de själva söker efter dem."]], "questions": ["11. Vad framstår som författarens huvudsakliga syfte med texten?", "12. Vad av följande tycks enligt textförfattaren bidra till elevernas problem med termerna diameter och radie?"], "article": "Ibland kommer man som lärare på ett bra knep för att förklara något som gör att eleverna förhoppningsvis minns\neller förstår något bättre. Jag tror att de flesta av oss som\nundervisar helst inte använder ”genvägar” utan vill att\neleverna ska förstå och kunna använda kunskapen, men\ndet här är ett knep för att skilja termer åt som annars kan\nvara svåra för många elever att hålla isär och förstå härledningen till.\nI årskurs 7 möter många elever återigen begreppen\nomkrets och area, och nyheten för flera är att beräkna\nomkrets och area på cirklar. Många läroböcker använder\nnumera bara termen radie, och i beräkningar av omkrets\nanvänds då 2r. Min erfarenhet är att elever har med sig\ntermen diameter. Och det är väl inte så dumt att våra\nelever lär sig både diameter och radie – och dessutom att\nsäkert skilja dem åt?\nFör en del elever är det helt självklart vilken term som\nhör till vilket mått i cirkeln. Från andra elever kommer\nfrågan: Är det den eller den som är diameter? Eleven pekar\ni en figur men har svårigheter med att skilja på radie och\ndiameter. Om eleverna söker efter en förklaring på internet så kan de hitta följande:\nEn rät linje dragen från medelpunkten till en punkt på\ncirkeln kallas radie. Även längden av en sådan sträcka\nkallas radie.\nEn rät linje dragen mellan två punkter på periferin\ngenom cirkelns centrum kallas diameter. Även diameterns längd kallas diameter.\nEller:\nDiameter, den räta linje som går mellan två punkter\npå en cirkel och passerar genom cirkelns mittpunkt.\nDiametern är dubbelt så lång som radien.\nRadie, inom geometrin avståndet från en cirkels eller\nett klots mittpunkt till dess periferi. Radien är exakt\nhälften så lång som diametern.\nUnder en lektion ritade jag en cirkel på tavlan och gjorde\nsedan som de flesta gör – jag ritade ut diametern. Plötsligt insåg jag att det var ett versalt D jag hade markerat.\nEn enkel minnesregel under grundskolans geometriavsnitt\nskulle kunna vara att diametern blir ett stort D i cirkeln.\nJag har själv aldrig brytt mig om att ta reda på varför\nden ena sträckan heter radie och den andra diameter, men\njag vet vilken som är vilken. För skojs skull slog jag nu upp\ndet i Matematiktermer för skolan och läste de etymologiska\nförklaringarna:\nOrdet radie kommer, liksom ordet radian, av det latinska ordet radius (liten stav, eker, stråle, radie).\nOrdet diameter kommer av grekiska diámetros, sammansatt av diá (genom) och métron (mått).\nSå nu vet jag det också!\nTeresia Brzokoupil", "id": ""}