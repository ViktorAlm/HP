{"answers": [], "options": [["I frågan huruvida socialtjänstlagens undantag gällde för praktikanten.", "I frågan huruvida företaget Bravida omfattades av kollektivavtalet.", "I frågan huruvida det var Elektrikerförbundet eller Bravida som bröt mot kollektivavtalet.", "I frågan huruvida praktikanten utförde arbete i strid med kollektivavtalet."], ["Argumentet att företaget inte hade något behov av praktikanter eftersom man redan hade tillräckligt med arbetskraft.", "Argumentet att praktik måste räknas som arbete eftersom företaget tillämpat kollektivavtalet.", "Argumentet att den typ av arbetsuppgifter som praktikanten utförde enligt reglerna bara får skötas av anställda.", "Argumentet att praktikanten borde ha anställts av företaget eftersom han inte fått lön och avtalade förmåner. AD om fallet Praktikanten"]], "questions": ["13. I vilken av följande frågor hade Elektrikerförbundet och arbetsgivarparten tydligt motsatta åsikter?", "14. Vilket av Elektrikerförbundets argument hade AD inga invändningar mot?"], "article": "En praktikant gick ut gymnasiets elprogram i juni 2009,\noch sommaren därefter var han visstidsanställd hos Bravida. Efter det var han arbetslös. Senare på hösten blev han\nanvisad praktik enligt socialtjänstlagen på samma företag\noch arbetade där den 11/11 2009–29/1 2010. Han fick ingen\nlön utan i stället försörjningsstöd.\nELEKTRIKERFÖRBUNDET: Praktikanten utförde\narbete inom installationsavtalets område på ett sådant sätt\natt han blev anställd. Han hade därför rätt till lön och\nsemesterersättning, sammanlagt 34 895 kronor. Företaget\nbröt mot kollektivavtalet genom att inte betala lön och\ngenom att inte följa avtalets regler om försäkring.\nÄven om praktikanten inte skulle anses som arbetstagare på grund av socialtjänstlagens undantag, så har företaget ändå brutit mot kollektivavtalet. Avtalet tillåter inte\natt andra än anställda arbetar inom avtalets område.\nFöretaget ska betala 200 000 kronor i allmänt skadestånd till förbundet för kollektivavtalsbrott.\nARBETSGIVARPARTEN: Praktikanten var inte arbetstagare. Installationsavtalet hindrar inte arbetsgivare att ta\nemot av kommunen anvisade arbetslösa som praktikanter.\nARBETSDOMSTOLEN (AD): I civilrättslig mening var\npraktikanten arbetstagare. Men socialtjänstlagens undantag för praktikanter gällde för honom. Enligt undantaget\när praktiken till för att stärka de enskildas möjligheter till\narbete. Praktiken i sig är inte arbete.\nElektrikerförbundets andrahandsyrkande avslås också.\nInstallationsavtalets bestämmelser om lärlingsanställningar gäller inte praktik enligt socialtjänstlagen. Arbetsgivaren har heller inte haft någon ekonomisk fördel av\npraktikantens arbete eftersom företaget inte fakturerat\ndet arbete han utförde. Företaget har inte behövt fler\nanställda, utan accepterade att ta emot praktikanten på\nsocialtjänstens initiativ.\nFackförbundet hävdade också att sådana elinstallationer som praktikanten fick göra i princip bara får göras av\nanställda enligt elinstallatörsförordningen. Även om det är\nså, betyder det varken att praktikanvisningen inte gällde\neller att praktikanten i själva verket blivit anställd.\nDOMSLUT: Elektrikerförbundets talan avslås. Förbundet får betala motpartens rättegångskostnader på 257 000\nkronor.\nAnn Norrby", "id": ""}