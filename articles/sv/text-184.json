{"answers": [], "options": [["Det faktum att miljöpåverkan omöjligt kan mätas genom människors hälsa.", "Det faktum att EU-reglerna förhindrar politiker att ta fram nationella riktlinjer.", "Det faktum att ett regelverk i praktiken tillåter brott mot ett annat.", "Det faktum att politikerna säger en sak för att sedan göra något helt annat."], ["Att på EU-nivå koppla ihop hälsofrågor med miljökrav.", "Att underlätta läkemedelshandeln inom EUområdet.", "Att skapa frivilliga nationella miljöklassificeringssystem.", "Att samordna tillverkningen av läkemedel inom"]], "questions": ["15. Vilket grundläggande problem kretsar texten kring?", "16. Vad är, av texten att döma, det bakomliggande syftet med EU:s läkemedelslagstiftning?"], "article": "Målet för miljölagstiftningen är hållbar utveckling, medan\nlagstiftningen för läkemedelshantering fokuserar på säkra\nmediciner och avsedda terapeutiska funktioner. Det finns\nidag ingen legal möjlighet att av miljöhänsyn stoppa en väl\nfungerande behandling om det inte finns medicinskt likvärdiga alternativ att erbjuda. Vi har omfattande regelverk\nför att säkerställa hantering av kemikalier, men läkemedel\nstår idag utanför EU:s kemikalieförordningar Reach och\nStörre delen av läkemedelslagstiftningen är reglerad på\nEU-nivå och gemensam för hela EU. Ska Sverige påverka\nreglerna för läkemedelshanteringen måste detta ske i samarbete med övriga medlemsstater.\nIdag är det så att samtidigt som Läkemedelsverket\nutreder huruvida ett humanläkemedel ska godkännas för\nförsäljning i Sverige, ska de även utreda hur läkemedlet\npåverkar miljön. Enligt gällande EU-regler får en miljöutredning ironiskt nog inte påverka om vi godkänner\nläkemedlet eller inte. Eventuella risker för miljön ska inte\nvägas in i risk/nytta-värderingen. Inte heller får ett godkännande återkallas på grund av en miljörisk vid själva tillverkningen. Befintliga regler har alla fokus på att skydda\nmänniskors hälsa, dock inte genom krav på god yttre\nmiljö. Målet anses vara att skapa en harmoniserad marknad för läkemedel.\nEtt tvingande nationellt system för miljöklassificering\nav läkemedel är alltså inte möjligt, men det är däremot ett\nfrivilligt nationellt system.\nI juni 2011 lämnade Läkemedelsverket över ett förslag\ntill regeringen om hur EU:s miljökrav vid läkemedelstillverkning kan skärpas. En av de viktigaste punkterna i\nförslaget handlar om att utvidga begreppet ”god tillverkningssed” (GMP) till att även omfatta miljöaspekter och\ninnehålla regler för miljökontroll. Frågan är om det är\nmöjligt att uppnå den tydlighet och skärpa i regelverket\nsom hänsynen till miljön behöver.\nFör att uppnå säkerhet på området krävs bland annat\ntillgång till information om miljöpåverkan. Ett sätt att\nsamla in information är att skapa en databas motsvarande\nden som finns för Reach. Ett annat sätt att dra lärdom\nav Reach skulle kunna vara att upprätta en kandidatlista\nför observation av ämnen som har satts under särskild\nbevakning.\nSamtidigt pågår arbetet med att stärka bästa möjliga\nteknik genom krav på uppdaterade referensdokument och\nregelbundna omprövningar av redan givna tillstånd. Men\ninga planer finns på att ta fram något nytt särskilt referensdokument för läkemedelsindustrin. Man menar, från den\neuropeiska IPPC-byrån i Sevilla, att framtagandet av ett\nsådant skulle innebära mycket arbete och ta flera år. Finns\ndet större möjligheter att reglera miljöpåverkan av kemikalier i allmänhet än av läkemedel? Eller vad är skillnaden?\nFör att förändringar ska komma till stånd måste, enligt\nslutsatserna i Läkemedelsverkets förslag, politikerna såväl\nnationellt som på EU-nivå få förståelse för kopplingen\nmellan hälsofrågor och miljöfrågor. Något som vi naiva\nkan se som en självklarhet.\nAnette Bååth\nIPPC = Integrated Pollution Prevention and Control", "id": ""}