{"answers": [], "options": [["Att föreslå en uppdaterad lagstiftning för samarbetet mellan forskare och företag.", "Att klargöra samhällets juridiska intressen i förhållande till forskning och marknad.", "Att föreslå lagar för en verksamhet som inte tidigare omfattats av lagstiftningen.", "Att ge råd om hur man förebygger tänkbara konflikter inom ett forskningsprojekt."], ["Patenträtten har länge varit otillräckligt reglerad i Sverige.", "Bra avtal och regler skyddar både forskare och företag.", "Patenträtten är ofta en förutsättning för projektfinansiering.", "Bra avtal och regler garanterar forskningens samhällsnytta. Rätt avtal"]], "questions": ["11. Vilket är det huvudsakliga syftet med den handbok som texten refererar till?", "12. Vilken slutsats är mest rimlig att dra av texten?"], "article": "KK-stiftelsen har gett ut en handbok om hur man upprättar avtal om immaterialrätt. Det är den första i sitt slag.\nMarianne Andersson, chefsjurist vid Uppsala universitet,\nhar arbetat fram handboken.\nAllt oftare samarbetar högskolornas forskare med företag i olika projekt för att gemensamt utveckla nya produkter eller metoder.\nI och med denna samverkan möts två helt olika kulturer, där forskaren å ena sidan vill sprida sina resultat,\nmedan företaget å andra sidan arbetar på en kommersiell\nmarknad. Det blir därför viktigt att i avtal reglera vad som\nska gälla mellan parterna i fråga om forskningsprojektets\nresultat, och det är här IPR-avtal kommer in i bilden.\nIPR är en förkortning av Intellectual Property Rights,\ni Sverige kallat immaterialrätt, som bland annat reglerar\npatentskydd och upphovsrätt. KK-stiftelsen har ofta som\nkrav för sin forskningsfinansiering att IPR-avtal upprättas.\n– Handboken är tänkt att fungera som ett verktyg för\nparterna i ett forskningsprojekt, säger Marianne Andersson och berättar att den bland annat innehåller en checklista över de krav som bör regleras i ett IPR-avtal.\n– Det är ju viktigt att projektresultaten ska kunna\nanvändas av både högskolan och företagen, men det allra\nviktigaste är att resultaten kommer samhället till nytta.\nIPR-avtalen har blivit allt bättre, och medvetenheten\nhar ökat om hur viktiga de är, tycker Marianne Andersson.\n– Parterna utbyter ju hela tiden resultat i denna samverkan eftersom de arbetar mot ett gemensamt mål. I avtalet\nbör man lyfta upp eventuella problem och man kan till\nexempel skriva in i vilka situationer parterna ska inleda\nförhandlingar.\n– Det kan till exempel vara svårt att komma fram till\nvem av parterna som ska ansöka om patent. Det är också\nbra att reglera vad som händer vid en partsväxling, det\nvill säga när någon part vill gå ur samarbetet och någon\nannan vill gå in. Publicering av resultaten kontra skydd\nför företagshemligheter är ett annat område där problem\nkan uppstå.\nMarianne Andersson pekar även på att det är viktigt att\nkomma fram till hur man ska lösa tvister och att lyhördhet\noch kommunikation måste finnas mellan parterna.\n– Det krävs målinriktning och god vilja att jobba med\ndetta, men om man lägger ner tid på ett ordentligt förarbete och på att diskutera igenom förutsättningarna så\nhar man igen det senare, säger hon.\nMargareta Andersson\nKK-stiftelsen = Stiftelsen för kunskaps- och kompetensutveckling; finansiär av forskning vid svenska högskolor", "id": ""}