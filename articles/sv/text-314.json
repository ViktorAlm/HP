{"answers": [], "options": [["Upplevelser som med tiden får traumatisk kvalitet.", "Minnen i det undermedvetna som inte aktualiseras.", "Bortträngning av tidigt upplevda fantasier.", "Infantil sexualitet som inte bejakas."], ["Att det egentligen inte fi nns några hållbara förklaringar till hur hysterisk sjukdom uppstår.", "Att hysterisk sjukdom är en lång process av yttre och inre påverkan.", "Att sexualiteten inte ensam kan förklara varför hysterisk sjukdom utvecklas.", "Att det i huvudsak är människans inre värld som förklarar uppkomsten av hysterisk sjukdom. Freuds teori"]], "questions": ["15. Vad framhålls inom Freuds tidiga förförelseteori som avgörande för att hysterisk sjukdom ska uppstå?", "16. Vilken senare insikt hos Freud handlar texten om?"], "article": "Kärnan i Sigmund Freuds förförelseteori är att en för tidig\nsexuell erfarenhet i barndomen – företrädesvis en förförelse\neller ett förförelseförsök från en vuxen – är ett nödvändigt\nvillkor för uppkomsten av hysterisk sjukdom. Freud tänker sig dock att vid tidpunkten för erfarenheten så saknar\nden traumatisk kvalitet då barnet ännu inte har utvecklat\nförutsättningar för att förstå dess sexuella karaktär. I stället\nlagras erfarenheten i form av ett främmande minnesspår i\nbarnets inre, ett minnesspår som senare i livet, i samband\nmed den sexuella mognaden, och genom att stå i associativ förbindelse med aktuella händelser, aktiveras och\nretroaktivt ges traumatisk innebörd. Det återvändande\noch numera plågsamma och överväldigande minnet trängs\ndärför bort och förpassas till det omedvetna varifrån det\npockar på uppmärksamhet och på så vis blir en konstitutiv\nfaktor i det hysteriska symptomets uppkomst.\nAv olika anledningar övergav alltså Freud denna teori.\nEller mer specifi kt: Han insåg snart att de berättelser om\nsexuell förförelse som han fi ck höra i sin kliniska praktik\ntill övervägande del var fantasifoster, och följaktligen blev\nhan tvungen att revidera sin tanke på att en yttre händelse var den drivande komponenten i den process som\nlett fram till det hysteriska insjuknandet. I och med detta\nhade Freud, som han själv i efterhand uttrycker det, ”förlorat fotfästet i de reella förhållandena”. Det uppstod en\ntom plats i förklaringskedjan och därmed låg vägen öppen\nför att mer koncentrerat förlägga den kliniska och teoretiska uppmärksamheten till det inre fantasilivet.\nPå så vis kom Freud att uppfatta den inre världens\npsykiska realitet som den yttersta förklaringsgrunden för\nde psykopatologiska symptomen, och i sitt mångåriga\nsökande efter denna verklighets dynamik och konstitutiva skikt kom han att formulera vad som sedermera blivit psykoanalysens väsentliga bidrag till vår förståelse av\nmänniskan – den infantila sexualiteten och det arkaiska\ndriftlivets obevekliga önskeimpulser, oidipuskomplexet\noch framväxten av den psykiska topografi n, det intrapsykiska kraftspelet och symptomets karaktär av neurotisk\nkompromissbildning osv.\nJohan Eriksson", "id": ""}