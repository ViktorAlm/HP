{"answers": [], "options": [["Mikrober i benrester.", "Återskapade mitokondrier.", "Förändringar i DNA.", "Energitillverkande proteiner."], ["Arvsmassa från främmande organismer.", "DNA-sekvenser med oklar funktion.", "Gener med skador av olika slag.", "Förändrade och felaktiga celler. Neandertalarna"]], "questions": ["15. Vad har forskarna analyserat för att komma fram till det beskrivna resultatet?", "16. Vad rensade forskarna bort ur undersökningsmaterialet för att få fram resultatet, enligt texten?"], "article": "Analys av en 38 000 år gammal benbit har gett den mest\nkompletta DNA-sekvensen från någon neandertalare\nnågonsin. Den avslöjar att den senaste gemensamma anfadern till oss och neandertalarna levde för hela 660 000 år\nsedan.\nForskare vid Max-Planck-Institut für evolutionäre\nAnthropologie i Leipzig lyckades ta fram arvsmassa från\nmitokondrier, de energifabriker i cellen som vi ärver\nenbart på mödernet. Genom att återskapa varje del av\ndenna drygt 16 000 baspar långa DNA-sekvens 35 gånger\nkunde forskarna rensa bort olika felaktigheter.\n– Det är bara 3 procent av alla sekvenser vi får fram\nsom är neandertalska, resten är exempelvis gamla mikrober som bott i benet under tiden det har legat i jorden,\nsäger genombiologen Richard E. Green, författare till studien som publiceras i tidskriften Cell.\nArvsmassan inne i mitokondrierna innehåller gener\nsom utgör mall för sammanlagt 13 olika proteiner. En gen\nsom deltar i energitillverkningen, COX2, visar sig ha sett\nlikadan ut hela vägen från schimpans till neandertalare.\nDet innebär att de fyra förändringar som finns unikt hos\noss har uppkommit under den relativt korta period som\nförflutit sedan vi skilde oss från neandertalarna. Vad dessa\nskillnader betyder vet forskarna ännu inte.\nNågot som blev tydligt när antalet förändringar i arvsmassan studerats är att neandertalarna tros ha varit få till\nantalet. När våra förfäder och neandertalare levde parallellt uppskattas antalet människor ha varit omkring 10 000\ni hela världen, medan neandertalarna var betydligt färre.\n– Vi vet inte varför de dog ut, men oavsett om människor konkurrerade ut dem eller om det handlade om rena\nkonflikter så var de inte så många från början, säger Richard E. Green.\nDetta är ett första steg i analysen av hela neandertalgenomet.\nLotta Fredholm", "id": ""}