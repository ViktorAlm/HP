{"answers": [], "options": [["De tycks med tiden inkludera allt färre hanar.", "De indikerar ökade skillnader över generationerna.", "De tycks vara likvärdiga från år till år.", "De varierar allteftersom mätmetoderna ändras."], ["Honor flyttar i större utsträckning än vad hanar gör.", "Det tycks bli allt svårare att könsbestämma fågelarten.", "Hanarna i olika generationer är mer lika varandra än honorna.", "Hanar och honor flyttar vid olika tidpunkter. Sparvugglor"]], "questions": ["13. Vad kan man allmänt säga om forskningsresultaten beträffande sparvugglor vid Hammarö fågelstation?", "14. Vilken slutsats om sparvugglor är mest rimlig att dra av texten?"], "article": "Sparvugglor är mestadels stationära, särskilt hanarna. Men\nvid födobrist kan de flytta långa sträckor. I vår forskning\nbeskriver vi en flyttningshöst vid Hammarö fågelstation\n2005, då ett stort antal sparvugglor fångades och ringmärktes samt bestämdes till kön och ålder. Sparvugglorna fångades i spegelnät med hjälp av bandspelare med sparvugglesång och andra läten under september och oktober.\nÅrsungar av sparvuggla genomgår en partiell ruggning\ni juli–oktober, medan adulta ugglor ruggar fullständigt\nunder samma period. Ungfåglarna ruggar inte de yttre\nstörre täckarna utan bara ett varierande antal av de inre.\nDetta leder till en kontrast mellan de två fjädergenerationerna, en ålderskaraktär som är lätt att urskilja i fält.\nÄven hand- och armpennorna är olika hos unga och gamla\nindivider. Ungfåglarnas pennor var brunaktiga utan grått,\noch de ljusa fläckarna i spetsen av hand- och armpennorna\nvar vitare och mera kontrasterande hos de gamla än hos\nde unga. Ruggningsstadiet är till hjälp vid åldersbestämningen ända till oktober eftersom många adulter ruggar\nfärdigt först då.\nUgglorna könsbestämdes med hjälp av vinglängden.\nFåglar som hade en vinge som var längre än 101 mm ansågs\nvara honor och fåglar som hade en vinge som var kortare\nän 100 mm ansågs vara hanar.\nVi fångade totalt 164 sparvugglor mellan 28 augusti och\n31 oktober. Den första tidiga individen den 28 augusti var\nantagligen en lokal fågel. Flyttande ugglor började uppträda den 9 september. Flyttningen pågick nästan varje\ndag, men den intensivaste perioden var sista tredjedelen\nav september då 48 procent av ugglorna fångades. Toppen nåddes den 22 september, då 15 sparvugglor fångades.\nUngfåglarna startade flyttningen elva dagar före de adulta.\nUngfåglarnas topp inföll 26 september och de gamlas topp\n7 oktober. Den sista fågeln var en adult den 31 oktober.\nUngfåglarnas flyttning minskade kraftigt redan i början av\noktober. Flyttningsmönstret 2005 liknade det som registrerats vid Hammarö tidigare år.\nEn majoritet av de flyttande sparvugglorna var honor.\nDet fanns ingen tidsskillnad i sträckets förlopp mellan\nkönen.\nVi fick bara ett längre återfynd samma höst. Det var en\nungfågel som kontrollerades vid Strömstad 123 km väster\nom märkplatsen. På märkplatsen fick vi 12 kontroller, bara\nen gång av varje fågel och vanligen bara ett fåtal dagar\nefter märkningen. Den längsta tiden mellan märkning och\nkontroll var 22 dagar. Ytterligare ett långåterfynd erhölls i\nmars 2008. Fågeln hade märkts som årsunge och återfanns\ni Nordre Osen, Hedmark i Norge, 247 km åt NNV.\nDe flesta av de 163 sparvugglorna efter den första fångades i gryningen (86 %), de flesta av de övriga i skymningen\noch bara ett fåtal under natten eller dagen.\nMichal Polakowski, Monika Broniszewska &\nMichal Skierczynski", "id": ""}