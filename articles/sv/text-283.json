{"answers": [], "options": [["Ja, förskolans läroplan uppmuntrar inte läsning.", "Ja, förskolepersonalen prioriterar disciplin och ordning.", "Ja, barnen föredrar lekinriktad verksamhet.", "Nej, någon förklaring ges ej i texten."], ["Litteraturläsningen i förskolan är mer försummad än vad forskningen tidigare visat.", "Det behövs en vetenskaplig studie av huruvida litteraturläsningen i förskolan motsvarar läroplanens krav.", "Forskningens dystra bild av litteraturläsningen i förskolan verkar i stort sett stämma.", "Det finns anledning att revidera några av läroplanens direktiv för litteraturläsningen. Litteraturläsning i förskolan "]], "questions": ["13. Ger texten någon förklaring till varför bokläsning förekommer sparsamt i förskolorna?", "14. Vad är en rimlig slutsats utifrån textförfattarens resonemang?"], "article": "De studenter som har svenska som sitt huvudämne på\nlärarutbildningen i Malmö läser en kurs som heter ”Globalt berättande”. I kursen ingår en uppgift där studenterna\nmed hjälp av olika receptionsteorier ska försöka ta reda på\nhur barn förstår och tolkar en skönlitterär berättelse. Jag\nhar nyss examinerat en grupp studenter som genomförde\nden här uppgiften på drygt tjugo olika förskolor i Skåne.\nDet här var ingen enkel uppgift. Kursen ligger tidigt i\nutbildningen, ingen av studenterna hade erfarenhet av att\nintervjua barn och dessutom hade studenterna inte hunnit\nlära känna barnen särskilt väl.\nMen det som vållade de allra största svårigheterna för\nstudenterna var något som nog ingen av oss var riktigt\nförberedd på. Vi blev helt enkelt tagna på sängen! I text\nefter text konstaterar studenterna att litteraturläsning var\nen högst sporadiskt förekommande aktivitet i de aktuella förskolorna och att bokvalet skedde helt slumpmässigt när personalen någon enstaka gång läste för barnen.\nNågra övergripande teman som bokläsningen var inbäddad i stod inte att finna. Det var däremot ganska vanligt\natt bokläsningen primärt hade ett disciplinerande syfte\nom personalen tyckte att barnen var alltför stimmiga eller\nokoncentrerade.\nMen det räcker inte med detta. Samtliga studenter konstaterar dessutom att några samtal kring det lästa aldrig\ntycktes förekomma. Fram växer bilden av en förskoleverksamhet där litteraturläsning och boksamtal är mycket lågt\nprioriterade. Det rimmar dåligt såväl med läroplanen som\nmed vad aktuell forskning säger om bokläsningens och\nboksamtalets betydelse för barns kunskaps- och språkutveckling. Däremot tycks språklekar à la Bornholmsmodellen vara en relativt vanlig aktivitet i de besökta förskolorna. Man kan med fog ställa sig frågan vilket som\nmest gynnar förskolebarns språkutveckling – läsning\nav och samtal kring berättelser med ett begripligt och\nmeningsfullt innehåll eller bollande med stavelser, rim\noch ramsor tömda på allt annat innehåll än ljud och språk.\nI Annette Ewalds avhandling Läskulturer (2007) växer\nen mycket dyster bild av litteraturläsningen i grundskolans\nmellanår fram. Även om man naturligtvis ska akta sig för\natt dra alltför generaliserande slutsatser med utgångspunkt\nfrån min högst ovetenskapliga undersökning verkar det\nvara dags att genomföra en liknande studie i förskolan.\nJan Nilsson", "id": ""}