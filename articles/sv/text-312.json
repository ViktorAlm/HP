{"answers": [], "options": [["Poststrukturalismens övertro på teorier.", "Föreställningen om en harmonisk helhet.", "Idén om ett möte mellan människa och djur.", "Feminismens längtan efter akademiskt erkännande."], ["Den tar fasta på det som skiljer människor åt.", "Den antyder att människan är något mer än sitt ursprung.", "Den gör gällande att alla människor i grunden är lika.", "Den pekar på problemet med att göra människan till en abstraktion. Sprickor"]], "questions": ["11. Vad är det som bildligt talat trampas sönder tillsammans med isen på vattenpölarna?", "12. Vilken funktion fyller Sara Lidmans fråga ”vars är du barnfödd då?” i textförfattarens resonemang?"], "article": "Tass och fot och kras. Vi tycker lika mycket om det, hunden och jag, att trampa på den nattgamla ishinna som\nförvandlar vattenpölar till ett motstånd och ett ljud.\nSkönheten i det spruckna; de fi nt krackelerade brottytorna, förgreningen av dissonanta klanger i det brustna\nljudet. Om teorier hade former och ljud skulle jag säga\natt det är samma kvalitet som under alla mina år i akademin har lockat mig i poststrukturalismens tankemyller.\nDet handlar om sprickorna, gliporna, glappen. Ljudet av\nsaker och sammanhang som går i kras. Inte av förstörelselusta utan bara därför att det är lögn att det skulle vara\nhelt. Att det skulle gå ihop och gå att knyta röda snören\nom och ge bort i present och få forskningsstipendier för.\nMot bättre vetande: djupast in i det feministisktakademiska omedvetna spirar en med åren alltmer kantstött men ännu i hemlighet omhuldad dröm om harmonins och samförståndets möjlighet. Ja, redan i själva ordet\n”vi” tumlar ett par lyckligt avnavlade och samstämda fl icktvillingar omkring. Ett ”jag” som speglar sig i ett ”du” som\nkänner igen och bejakar sitt ”vi”, utan att en enda gång\nse sig över axeln och med Sara Lidman försäga sig i ett\n”vars är du barnfödd då?”. Fortfarande är det ur omkretsen kring den frågan som det mesta identitetsgrubbel och\ngenustrubbel tar sin början. I slitaget mellan, för att låna\nSusan Stanford Friedmans träff ande karakteristik, de emotionella rötter vi erkänner (eller förnekar) som ursprung,\nfamilj och hemma och de mångförgrenade topografi ska\nrutter våra livsresor ofta beskriver. Det är där det krasar och\nspricker. Det är där nya sammanhang kan anas i den utsikt\nsom öppnar sig mellan sprickorna. Det är där disharmoniska och asymmetriska möten kan äga rum, inte med likheten och samförståndet, utan med den erkända olikheten\nsom fästpunkt. Fotsulans och trampdynans möte med den\nislagda vattenpölen kan ur den synvinkeln fungera som\nen variation på det berömda surrealistiska mötet ”mellan ett paraply och en symaskin på ett obduktionsbord”.\nSlumpen ger dem mening, men alltid en tredje; en annan\nän den som ryms i vårt kulturellt betingade vanetänkande\nkring identitet i termer av skillnad och likhet.\nAnnelie Bränström Öhman", "id": ""}