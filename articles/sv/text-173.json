{"answers": [], "options": [["Att det egentligen är meningslöst att tala om dem som två skilda saker.", "Att de båda sakerna bör hållas isär om språkutvecklingen ska bli gynnsam.", "Att härmandet är det första steget på vägen mot ett eget språk.", "Att det i själva verket inte finns något härmande eftersom allt tillhör det egna språket."], ["Att språket har kommit att bli alltmer allmänt i sin talade form.", "Att imitation utgör den vanligaste formen av språkanvändning.", "Att många språkliga uttryck inte kan betraktas som ”egna”.", "Att de ”egna” orden och uttrycken blivit allt svårare att skydda. Våra egna ord"]], "questions": ["13. Vad vill textförfattaren ha sagt med sitt resonemang om förhållandet mellan härmning och ”eget språk”?", "14. Vad är det textförfattaren vill belysa när hon berör copyright?"], "article": "Det blir Olivers tur att vara fotbollskommentator vid skolans fotbollsplan. Oliver växlar över från sin nordskånska\ngränsbygdsdialekt till ren stockholmska: ”Osby har ökat\ntempot. Bollen uppe på höger planhalva, tas kontrollerat\nner av Allbäck och ett inlägg mot bortre stolpen och där\nfinns Zlatan och Isabell.”\nÄr det hans egna ord? Eller lånar han orden? Var går\ngränsen mellan eget och annans? Är det kanske vettigare\natt tänka att Oliver använder språk, ord och dialekt för\natt utföra något, och att det då inte blir relevant att ställa\nfrågor huruvida orden och dialekten är hans egna?\nNär Oliver några år tidigare var på sin första fotbollsträning så visste han inte vad ”jobba hem” och ”sprid ut\ner” betydde. Nu har han en väl utvecklad fotbollsvokabulär och kan dessutom använda den på ett adekvat sätt.\nPå samma sätt utvecklar vi förmågan att behärska en rad\nspråkliga genreformer genom att delta i sammanhang\ndär de används och genom att härma ord eller fraser, och\nibland också genom att tänja dem och förändra dem.\nÄr det då egentligen någon skillnad att lära sig talspråk\njämfört med skriftspråkliga genrer? Och är det relevant\natt tala om ”egna ord”? Man kan inte ha copyright på\n”Stockholm är Sveriges huvudstad”, ”i alla celler sker en\nförbränning” eller ”hon tittade ut genom fönstret och såg\nhavet”. Uttryck av denna typ är så allmänna att vi varken\ntill vardags eller juridiskt betraktar dem som någons.\nDet är klart att Oliver i en mening härmar där han står\nvid linjen och ropar. Men vem härmar han? Och när övergår härmandet till att vara Olivers ”eget språk”? Är det när\nhan nästa år blivit mer detaljrik och tränat upp sitt tempo,\neller är det om tjugo år när han kommenterar dotterns lag\ni division fyra?\nHärmandet är en del av språkutvecklingen. Eleven med\ndiabetes har läst massor av text om kroppens näringsbehov.\nHan talar om sådana frågor med sin dietist, sin familj och\nmed andra barn med diabetes. När han för första gången\ntar ordet ”enzym” i sin mun skulle vi kunna säga att han\nhärmas, att ordet inte är hans ”eget”, men vad är det för\npoäng med det? Det är väl vanligen bättre att konstatera\natt han börjar använda ett ord han tidigare inte använt,\noch rimligen blir väl orden ens egna så fort vi använder\ndem, eller?\nMot bakgrund av det vi vet om språkutveckling och\nvad språk är, verkar termen ”egna ord” inte pedagogiskt\npoängfull. Det verkar mer adekvat att prata om ”ord du\nbehöver”.\nCarola Aili", "id": ""}