{"answers": [], "options": [["De ekonomiska resurserna för det är större och mer riktade mot klart definierade miljöer.", "Det har generellt varit mer framgångsrikt än det övriga naturvårdsarbetet.", "Det innebär att övergripande levnadsmiljöåtgärder genomförs i fler områden.", "Det sköts i huvudsak av länsstyrelserna medan övrig naturvård sköts av Naturvårdsverket."], ["Man hade inte tillräckligt kartlagt artförlusterna.", "Man saknade länge konkreta beslut uppifrån.", "Man avvaktade besked från länsstyrelserna.", "Man saknade tillgång till ÅGP-pengarna. Hotade arter"]], "questions": ["15. Hur skiljer sig arbetet med de listade arterna från övrig naturvård, enligt texten?", "16. Vad var anledningen till att det dröjde innan Naturvårdsverkets arbete med hotade arter kom igång på allvar?"], "article": "Redan under 1990-talet arbetade Naturvårdsverket med\nåtgärdsprogram för vissa hotade arter, exempelvis fjällräv, vissa grodarter och några fiskar. Men det dröjde in\npå 2000-talet innan det blev ordentlig fart och systematik\ni arbetet. Då kom vissa konkreta åtaganden. Exempelvis\nskulle förlusten av biologisk mångfald hejdas till år 2010\n(ett delmål i konventionen för biologisk mångfald) och\nandelen hotade arter skulle ha minskat med 30 procent år\n2015 (enligt de svenska miljömålen).\n– Det fanns plötsligt beslutade mål som gjorde att\nstatsmakterna kände att man måste göra något, säger Per\nJohansson, Naturvårdsverkets samordnare.\nArtdatabanken gjorde på verkets uppdrag en analys av\nlandets hotade arter och kom fram till en lista över vilka\nsom var i störst behov av åtgärder. Listan omfattar ungefär 400 arter, uppdelade på drygt 200 åtgärdsprogram.\nDe flesta av dessa program handlar bara om en enda art,\nmen det finns också program för naturtyper och grupper\nav arter, till exempel sydvästsvenska ljunghedar och björklevande skalbaggar.\nDen digra listan delades upp på de respektive länsstyrelserna, så att de fick ansvar för att skriva några åtgärdsprogram vardera. I skrivande stund är cirka 115 åtgärdsprogram skrivna och godkända av Naturvårdsverket, och\nruntom i landet pågår arbetet för fullt med att dels skriva\nresten av programmen, dels förverkliga de åtgärder som\nföreslagits.\nFör att finansiera arbetet får länsstyrelserna en särskild\npott pengar från Naturvårdsverket varje år, en summa som\nökade årligen från 2004 för att plana ut på 87 miljoner om\nåret under 2007 och 2008. ÅGP-pengarna, som de kallas\npå miljötjänstemannaslang, har blivit ett viktigt komplement där anslagen för vård av naturreservat och annan\nskyddad natur inte räcker till.\n– I åtgärdsprogrammet kan man fokusera på sådant\nsom man inte klarar på andra sätt. Pengarna kan användas överallt i landskapet, inte bara i reservat, säger Per\nJohansson.\nDärför finns det bland åtgärdsprogrammen en överrepresentation av arter som kräver att man åtgärdar brister i landskapet i stort. Det kan till exempel handla om\nblomrika marker och tillgången till öppna sand- och grusmarker, eller om bränder och död ved i skogen.\nSomliga åtgärdsprogram har redan visat sig vara framgångsrika. Åtgärderna för mnemosynefjäril, mosippa och\nnålginst har gett snabba resultat. Skräntärnorna har återvänt\ntill sin restaurerade koloni. Kornsparv och flera grodarter\ntillhör också framgångsexemplen. Arbetet med lövgrodor\när en verklig succé. Men det finns också exempel på motsatsen. Man har exempelvis inte lyckats knäcka koden till\nden grönfläckiga paddans behov. Den har inte svarat på\nåtgärderna. Endast paddorna själva vet varför.\nMats Ottosson", "id": ""}