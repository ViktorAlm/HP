{"answers": [], "options": [["Förmågan att hantera algebraiska uttryck.", "Förmågan att lösa avancerade algebraiska problem.", "Förmågan att uppfatta algebraiska relationer mellan objekt.", "Förmågan att översätta vardagsaktiviteter till algebraiska uttryck."], ["Eleverna bör lära sig algebrans grammatiska grunder först av allt.", "Eleverna bör behärska modellering innan de utför algebraiska aktiviteter.", "Eleverna bör öva sig i algebraiskt tänkande innan de lär sig algebrans konventioner.", "Eleverna bör få sin första introduktion i algebra via lustfyllda och gradvis allt svårare matriser. Skolalgebra"]], "questions": ["11. Vad menar textförfattaren att den sudokuliknande övningen ska träna eleverna i?", "12. Vilken uppfattning har textförfattaren om de tre delarna i skolalgebran som han räknar upp?"], "article": "För många elever i grundskolan är algebra ett förvirrande\navsnitt i matematikundervisningen. Genom läroböckerna\nställs de snabbt inför uppgifter som handlar om att skriva\nuttryck eller att förenkla uttryck, formulera ekvationer till\nproblem och lösa ekvationer av typen 3x + 4 = 2x – 2. Detta\nger få ledtrådar till vad algebra är. Det vore önskvärt att\neleverna fick närma sig algebra mer strukturerat. Den algebra som vi arbetar med i grundskolan tycker jag kan delas\nin i tre delar. Första delen brukar jag benämna algebraiskt\ntänkande. Det handlar om att använda variabelbegreppet\nför att kunna lösa uppgifter där det finns relationer mellan\nobjekt, t.ex. relationen i ålder mellan personer samt deras\ngemensamma ålder. Andra delen brukar jag benämna algebraisk grammatik. Den består av konventioner och notationer. Här ska eleverna exempelvis lära sig att 2x = 2 • x\noch att 2x + x = 3x. Tredje delen är modellering. Det innebär att kunna översätta en vardaglig händelse eller något\nutommatematiskt till ett algebraiskt uttryck.\nI artikeln ”Från Fibonacci till algebra” beskrev jag aktiviteter som hjälper elever att förstå varför algebra är ett\neffektivt verktyg i många problemlösningssituationer.\nAktiviteternas enkla samband blir gradvis alltmer utmanande, mängden information och relationer överskrider\ndet som vi kan hantera med huvudräkning och enkla stödanteckningar, och eleverna kommer till en punkt då de\nupplever att de behöver ett nytt verktyg för att kunna lösa\nproblemet. För att kunna hantera de anteckningar som då\ngörs, med hjälp av någon form av algebraisk representation,\när nästa steg viktigt. I många läroböcker brukar detta vara\nlektion ett, men enligt mig är det självklart att detta avsnitt\nkommer efter uppgifter som kräver algebraiskt tänkande.\nSträvan att skriva uttryck i enklaste form ställer till problem för eleverna. För några år sedan började jag be mina\nelever att sätta ut de multiplikationstecken som inte syns\noch märkte att en väsentlig del av problem med notation\noch förståelse försvann. Skillnaden mellan hur uttrycken\n2(3 + x) och 2 • (3 + x) uppfattas är gigantisk.\nFör att träna detta använder vi bl.a. övningar som\npåminner om sudoku. I de första matriserna ska eleverna\naddera uttryck, och de kan bara fyllas i om algebraiska förenklingar görs. Matriserna går lätt att utveckla genom att\nantalet rader och kolumner ändras samt att addition byts\ntill multiplikation. De som vill ta det ytterligare ett steg\nkan göra en matris med division och hamna i polynomdivision. Det finns möjligheter för alla att få utmaningar.\nEleverna vill gärna göra egna matriser. Ge dem det i\nläxa, med tillägget: så få utsatta uttryck som möjligt – likt\nsudoku – men ändå lösbart. Låt dem sedan lösa varandras\nmatriser.\nPer Berggren", "id": ""}