{"answers": [], "options": [["Antennfästena.", "Täckvingarna.", "Snytena.", "Halssköldarna."], ["Ja, det är nödvändigt för att kunna skilja honor och hanar åt.", "Ja, det görs allt fler observationer av en stor variation inom släktet.", "Ja, det krävs för att förstå vivlarnas släktskap.", "Nej, texten ger ingen förklaring till detta. Vivlar"]], "questions": ["11. Vad ska man, av texten att döma, observera för att skilja G. punctiger och G. fennicus från G. distinctus och G. moelleri?", "12. Ger texten någon förklaring till varför det är viktigt med en korrekt artbestämning av de beskrivna vivlarna, och vilken är förklaringen i så fall?"], "article": "Allt fler rapporterar till Artportalen in insektsfynd som\ninte stöds av några beläggexemplar utan endast baseras\npå foton eller observationer. Att säkerställa korrekta artbestämningar måste vara högprioriterat, och det underlättar om beläggexemplar eller god fotodokumentation finns.\nDenna artikel är ett försök att bättra på förutsättningarna\nför korrekt artbestämning inom ett svårbestämt släkte av\nvivlar.\nSläktet Glocianus består av fyra svenska arter som är\nnära besläktade med och tidigare införda under släktet\nCeutorhynchus. Både som fullvuxna och som larver lever\nde av fibblor och maskrosor. Man kan hitta dem i de flesta\nöppna miljöer; endast G. moelleri är mer strikt knuten till\ntorra och sandiga marker.\nGenerellt kan det vid artbestämning av vivlar vara nödvändigt att känna till om djuret man har framför sig är\nen hona eller hane, då storlek, kroppsform och snyteslängd ofta skiljer könen åt. Honans snyte är ofta längre\nän hanens, och hos Glocianus är detta som tydligast hos\nG. punctiger.\nG. punctiger är den vanligaste arten i släktet. Det är\nockså den kraftigaste arten, med bred halssköld och tydligt\nvälvd ovansida på täckvingarna. Honans snyte är betydligt\nlängre än övriga arters, svagare böjt och med antennerna\nfästade mitt mellan spetsen och ögonen. Övriga arters\nantennfästen är placerade närmare spetsen. Ofta skiljs\narten ut genom att dess sista ryggsegment är djupt fårat,\nmen detta är en karaktär som kan vara mycket svår att\nbedöma. Arten lever på maskrosor i friska, öppna marker.\nG. fennicus är den minsta av arterna. Halsskölden är\nsmalare och, liksom hos G. punctiger, bredast ett stycke\nfrån bakkanten. Fräscha exemplar har ofta täckvingarna\nvackert marmorerade i brunt och grått, och ofta är deras\novansida något tillplattad.\nG. distinctus utmärks genom täckvingarnas bruna\ngrundbehåring, som är smalare och mer uppstående än\nhos släktets övriga arter, vilket ger ett raggigt utseende.\nHalsskölden skiljer sig från den hos de båda ovanstående\narterna genom att dess största bredd ligger närmare bakkanten. Arten lever på fibblor i släktena Hypochaeris och\nHieracium.\nG. moelleri har hos oss en begränsad utbredning och\nförekommer sällsynt på kustnära lokaler. Endast i Skåne\nkan man hitta den på sandfält inne i landet. Den lever\npå flockfibbla på torra marker. Arten kan ofta identifieras\ndirekt genom sin ljust grå- eller svagt gulaktiga behåring.\nOfta är dessutom hela benen rödaktiga. Halssköldens\nform påminner om den hos G. distinctus.\nChristoffer Fägerström", "id": ""}