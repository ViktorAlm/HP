{"answers": [], "options": [["När stamcellerna börjar föröka sig.", "När hårfollikeln tillbakabildas.", "När hårstråna lossnar från kroppen.", "När hårfollikeln bildats."], ["Man kan ha hårbildning utan att ha genen Lhx2.", "Man kan ha hår utan att ha hårfolliklar.", "Man kan ha genen Lhx2 men sakna telogen fas.", "Man kan ha hårfolliklar men sakna hår. Genen Lhx2"]], "questions": ["11. Under vilken fas i hårbildningen inaktiveras genen Lhx2?", "12. Vilken slutsats är mest rimlig att dra av texten?"], "article": "Hår är bland djur viktigt för temperaturreglering, fysiskt\nskydd, sensorisk aktivitet, säsongstyrt kamouflage och\nsociala interaktioner, men för oss människor är hår även\nestetiskt mycket viktigt.\nHår bildas i hårfolliklar, som är komplexa miniorgan i\nhuden specialiserade för denna uppgift. Alla hårfolliklar\nbildas under fosterutvecklingen, och de genererar sedan\nnya hårstrån under hela livet genom att kontinuerligt\ngenomgå tillbakagång (katagen fas), vila (telogen fas) och\ntillväxt (anagen fas).\nTillväxtfasens längd i tid avgör hårets längd; exempelvis\nkan tillväxtfasen för skalphåret fortgå i några år, medan\ntillväxtfasen för ögonbrynen fortgår några månader. När\ntillväxtfasen är klar och hårstrået har nått sin maximala\nlängd stannar hårbildningen upp, hårfollikeln tillbakabildas och går in i vilofasen medan hårstrået fortfarande\nsitter kvar i hårfollikeln. Efter en tids vila börjar en ny\ntillväxtperiod, ett nytt hårstrå bildas i hårfollikeln som\nersätter det gamla hårstrået, vilket ofta puttas ut från hårfollikeln och lossnar från kroppen. Skälen till denna komplexa reglering av hårtillväxten är inte klarlagda, men det\nhar föreslagits att det möjliggör bland annat årstidsstyrda\nvariationer i hårtillväxten.\nVi har nyligen publicerat rön som identifierar transkriptionsfaktorn Lhx2 som en viktig regulator av hårbildningen och som kan bidra till vår förståelse av den\nkomplexa regleringen av hårväxt. Lhx2-genen är aktiv\nbåde under fosterutvecklingen, när hårfollikeln bildas, och\nunder tillväxtfasen hos vuxna individer, men genen stängs\nav under vilofasen. Genen är aktiv framför allt i den del\nav hårfollikeln där dess stamceller förökar sig och bildar\nde olika delarna av hårfollikeln, det vill säga hårstrået och\ndess stödjelager. Detta tyder på att Lhx2 är inblandad i\nbildningen av hår.\nVi kunde bekräfta detta antagande genom att visa att\nhårfolliklar där Lhx2 inaktiverats inte kan producera hår.\nNär vi aktiverade Lhx2-genen i hårfolliklar som befann\nsig i vilofas kunde vi dessutom visa att tillväxtfasen och\ndärmed hårbildningen slogs på. Detta visar att Lhx2 är en\ngen som är periodiskt aktiv i hårfollikeln och viktig för\nregleringen av hårtillväxten.\nLeif Carlsson", "id": ""}