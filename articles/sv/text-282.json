{"answers": [], "options": [["Samhällets", "Ungdomars", "Företagens", "Yrkesskolors"], ["Ja, valet av pedagogik är inte avgörande för de omotiverade elevernas prestationer.", "Ja, en utvecklad pedagogik ger bättre förutsättningar att uppnå kunskapsmålen.", "Ja, pedagogiska satsningar avgör skolans framtid.", "Nej, han tar över huvud taget inte upp skolornas pedagogik. Lärlingstid?"]], "questions": ["11. Vems intressen lyfter textförfattaren i huvudsak fram då han resonerar kring förslaget om en lärlingsutbildning?", "12. Har textförfattaren någonting att säga om pedagogikens roll i skolorna, och i så fall vad?"], "article": "Om alla elever trivdes i skolan, var motiverade och uppnådde acceptabel nivå i alla ämnen, så skulle saken vara\nenkel: då borde vi ha en minst tolvårig grundskola. En\nsolid teoretisk kunskapsbas för alla ger förutsättningar för\nbåde jämlikhet och välstånd.\nFrågan är inte om största möjliga kunskap åt största\nmöjliga antal medborgare är ett gott mål utan hur man\nnår dit. Vad ska samhället göra när många elever hoppar\nav gymnasieskolan och andra har så låg motivation att de\ninte lär sig något?\nÄven den som har en stark tro både på de positiva förväntningarnas makt och på möjligheterna att utveckla\npedagogiken måste erkänna faktum: alla ungdomar vill\ninte. Alla är inte mottagliga för välmenande försök att få\ndem att förstå att de måste sitta tolv år i skolbänken, för\nsin egen skull.\nNär utbildningsministern presenterade regeringens förslag till hur lärlingsutbildningen, som hittills bara drivits\npå försök, ska permanentas anförde han flera skäl. Han\npekade på svårigheterna för företag att hitta personal med\nrätt yrkeskompetens. Han talade om yrkesskolornas svårigheter att hänga med i den tekniska utvecklingen och\nom bristen på yrkeslärare.\nDet var inga dåliga argument. Ändå var det viktigaste\nhans fjärde argument: att det är så många avhopp från\ngymnasieskolan.\nFör ungdomar som lyckas få ett arbete direkt efter nian\nbehöver det inte vara ett dåligt alternativ. Yrkeslivet har i\nalla tider varit en viktig skola.\nMen med bara grundskoleutbildning är det svårt att få\njobb. Och även de som lyckas förblir sårbara på arbetsmarknaden eftersom de har en så svag kunskapsgrund.\nSom utredningen av försöksverksamheten visat är inte\nheller lärlingsutbildningen problemfri. Det blir ofta ett\nglapp mellan skolan och företagen som eleverna gör sin\npraktik på. För att utbildningen ska få kvalitet måste det\nfinnas ett nära samarbete mellan skolan och företagen.\nAtt finna former för denna samverkan blir inte enkelt\noch kommer att ta tid. Men att inte försöka skapa ett gott\nalternativ åt de elever som inte har motivation eller förmåga att klara en mer teoretisk gymnasieutbildning vore\nmycket värre.\nJohannes Åman", "id": ""}