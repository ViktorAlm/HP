Högskoleprovet
Provpass 4
• Alla svar ska föras in i svarshäftet inom provtiden.
• Markera dina svar tydligt i svarshäftet.
• Du får använda provhäftet som kladdpapper.
• Om du inte kan lösa en uppgift, försök då att bedöma vilket svarsförslag
som verkar mest rimligt.
• Du får inget poängavdrag om du svarar fel.
• På nästa sida börjar provet, som innehåller 40 uppgifter.
• Provtiden är 55 minuter.
Verbal del
Detta provhäfte består av fyra olika delprov. Dessa är ORD (ordförståelse),
LÄS (svensk läsförståelse), MEK (meningskomplettering) och ELF (engelsk
läsförståelse). Anvisningar och exempeluppgifter finner du i ett separat häfte.
Prov Antal uppgifter Uppgiftsnummer Rekommenderad provtid
ORD 10 1–10 3 minuter
LÄS 10 11–20 22 minuter
MEK 10 21–30 8 minuter
ELF 10 31–40 22 minuter
2019-04-06
Börja inte med provet förrän provledaren säger till!
Svarshäftesnummer
Tillstånd har inhämtats att publicera det upphovsrättsligt skyddade material som ingår i detta prov.
– 2 – – 3 –
ORD – Ordförståelse
2. sparsmakad
A vanlig
B okritisk
C inåtvänd
D omogen
E kräsen
1. plagiat
A draghjälp
B förändring
C missbruk
D efterapning
E tillägg
4. solidaritet
A starkt ledarskap
B aktivt motstånd
C uppskattad insats
D självvald isolering
E känsla av samhörighet
3. mota
A avstå
B bråka
C förbjuda
D stoppa
E välkomna
6. elementa
A dammpartiklar
B grundkunskaper
C vågrörelser
D förenklingar
E väderfenomen
5. med råge
A framför allt
B i stort sett
C med eftertryck
D på rätt sätt
E väl tilltaget
8. kognition
A motoriska egenskaper
B formuleringskonst
C känslomässiga uttryck
D överlevnadsinstinkt
E intellektuella funktioner
7. regenerera
A återfinna
B återbilda
C återhämta
D återkalla
E återberätta
9. oförvanskad
A oförbätterlig
B uppenbar
C ofördärvad
D innehållslös
E otvetydig
10. resning
A diskussion
B varning
C omprövning
D domslut
E ställningstagande
– 2 – – 3 –
Svensk läsförståelse – LÄS
Det händer en hel del nu. I bostadsbristens spår är debatten om samhällsplaneringen brännhet. Alla verkar överens om att planering och byggande är krångligt och går
långsamt. Nyligen kritiserades regeringen av Sveriges
Arkitekter som menar att dagens byggpolitik dessutom
gör Sverige fulare. De har granskat det tjugotal utredningar som regeringen initierat under de senaste åren
och funnit att ordet arkitektur inte nämns en enda gång.
Jag misstänker att ordet kultur inte heller nämns särskilt
ofta, och frågan är: Hur klarar sig kulturhistoriska värden i dagens debattklimat?
I början av maj kom skrällen. Då fick bostadsministern utredningen En enklare plan- och bygglovsprocess.
I utredningen föreslås stora förändringar av den bara två
år gamla, nya (!) plan- och bygglagen (PBL). Det räckte
med valda delar av de 461 sidorna för att inse att här
frustar effektiviteten och här räds vi inte de stora tagen.
I korthet går det ut på att införa ett nytt planinstrument – områdesplan – i nivån mellan översiktsplan och
detaljplan. Områdesplanen ska vara ett förtydligande av
översiktsplanen, och när det finns områdesplan ska ett
byggprojekt bara prövas med antingen detaljplan eller
bygglov, aldrig både och. Eftersom detaljplaner idag
oftast tas fram för ett visst projekt är de så detaljerade att
det är onödigt med de efterföljande bygglovsprövningar som görs. Omvänt gäller att enklare projekt skulle
kunna ges bygglov utan att föregås av detaljplan. Med
områdesplaner finns möjligheter till ökat medborgarinflytande eftersom de, till skillnad från detaljplanerna,
inte är knutna till särskilda projekt.
Kan då kulturvärdena klara detta klimat? Javisst! Vi
som arbetar med frågorna har kanske de starkaste motiven till förändringar i plan- och bygglagen, och vi har
också bra lösningar. Är det något som varit ineffektivt så
är det tillvaratagandet av bebyggelsens kulturvärden,
trots PBL:s paragrafer och fina lydelser. Det vi måste
förespråka i remissvaret är att områdesplanerna används för att enklare och snabbare än med nuvarande
detaljplaneförfarande ge tydliga signaler om var det
finns kulturvärden. Erfarenheterna från kommuner
med sådana signalsystem talar sitt tydliga språk. Vi vet
att fastighetsägare och planerare önskar denna förutsägbarhet. Vi vet att medborgarna vill vara delaktiga i
vad som bevaras och utvecklas. Delaktigheten i den diskussionen ökar med områdesplanerna. I enlighet med
utredningens förslag bör bevarandefrågorna behandlas
i ett tidigare skede än då ett byggprojekt initieras. Enkla kulturmiljöanalyser kan vara tillräckliga, det handlar i detta skede bara om att signalera att det finns ett
kulturvärde. Detaljfrågorna behöver bara fördjupas om
och när ett byggprojekt ger upphov till prövning i detaljplan eller bygglov.
Även för detta skede har vi ett utmärkt instrument:
den antikvariska förundersökningen. Denna brukar vara
en riktig ögonöppnare för samtliga inblandade vad gäller byggnadens egenskaper och kvaliteter. Den är billig
i förhållande till övriga kostnader och ofta mycket användbar i den fortsatta projekteringen. En antikvarisk
förundersökning bör därför krävas i inledningen av en
detaljplane- eller bygglovsprocess i de fall där områdesplanen visat att det finns kulturvärden att ta hänsyn till.
Paul Hansson Uppgifter
11. Vilket är det övergripande målet med de förändringar av PBL som utredningen föreslår,
enligt texten?
A Att öka delaktigheten i och kunskapen om
planfrågor.
B Att stärka skyddet för värdefulla miljöer.
C Att förenkla och förkorta planeringen av
byggprojekt.
D Att främja ett långsiktigt bostadsbyggande.
12. Textförfattaren är positiv till utredningens förslag. Vad framstår som huvudanledningen till
det?
A Förslaget innebär en möjlighet att förverkliga
just de ändringar i plan- och bygglovsprocessen
som han själv uppfattar som mest angelägna.
B Förslaget utgör ett snabbt och uppriktigt försök
att rätta till det som har kritiserats sedan PBL
omarbetades senast.
C Förslaget visar på en medvetenhet om att bestämmelserna måste skärpas för att ge bebyggelsens kulturvärden fullgott skydd.
D Förslaget signalerar en tydlig kursändring som
tar avstånd från detaljreglering i plan- och
bygglagstiftningen.
PBL under förändring
– 4 – – 5 –
LÄS
Almsjuka
Almsjukan började uppträda i nordvästra Europa på
1910-talet. Almsjukan, orsakad av svampen Ophiostoma ulmi, spreds till Storbritannien där den snabba sjukdomsutvecklingen nådde sin kulmen redan 1930, då
10–40 procent av almarna i nordvästra Europa och
Storbritannien hade dött. Angreppen avtog hastigt, och
omkring 1950 hade de så liten omfattning att sjukdomen inte längre ansågs vara ett hot mot almarna i Europa. Almsjukan spreds också till Nordamerika. Senare
utbröt en epidemi i USA, orsakad av en ny och mycket
mer aggressiv form av almsjukesvampen. Den nya varianten spreds till Europa i slutet av 1960-talet. Efter det
att man blåst faran över återkom således almsjukan i en
mer aggressiv form, och mellan 1970 och 1990 dog mer
än 25 miljoner av Storbritanniens uppskattningsvis 30
miljoner almar.
Till Sverige kom den första vågen av almsjuka inte förrän omkring 1950. Den mer aggressiva almsjukan kom
1980, då Örups almskog i Tomelilla kommun drabbades
svårt. Därefter har den aggressiva almsjukan spritt sig
norrut och den finns nu i almens hela utbredningsområde
i Sverige. På Gotland upptäcktes almsjukan så sent som
2005 och där angrips framför allt lundalmen, som är vanlig i de gotländska ängena. Almsjukan spreds till Sveriges
fastland och till Gotland med almstockar eller almved
som var angripna av almsjukesvampen. Det finns dock
områden där almbestånd växer avståndsmässigt isolerade från andra almar och där det fortfarande inte är
några angrepp. Någon uppskattning av skadornas omfattning finns för närvarande inte.
Ännu känner vi inte till den första almsjukesvampens ursprung. Almarterna i Asien är resistenta mot almsjukesvamp och det kan betyda att det är därifrån den
ursprungligen kommer. Men trots en hel del letande i
Asien har man inte funnit svampen. I Europa pågår nu
omfattande hybridisering mellan de olika almsjukesvamparterna. Detta leder troligen till ökad aggressivitet.
Almsjukesvampen kan inte ta sig in i trädens ledningsbanor, kärlen, på egen hand utan får hjälp av almsplintborrar (skalbaggar i familjen vivlar). Mindre almsplintborre, Scolytus laevis, är den vanligaste arten och därefter kommer större almsplintborre, Scolytus triarmatus. Tandad almsplintborre, Scolytus multistriatus, finns
i Skåne, på Öland och i någon mån i Mälardalen, och den
är den enda almsplintborren på Gotland. Scolytus scolytus, vanlig på europeiska kontinenten, förekommer än
så länge endast i Skåne och Halland men är på snabb
spridning norrut.
Almsplintborrarna lägger sina ägg i innerbarken i
almar som håller på att dö eller som nyligen har dött,
men där innerbarken ännu är frisk. Även almved som
lagrats en tid kan fungera som yngelmaterial. Larverna
övervintrar under barken, och på våren fullbildas skalbaggarna. Om trädet är nedsmittat med almsjuka kan
svampsporer fastna på de nykläckta almsplintborrarna.
De flyger till levande almar för att näringsgnaga i barken
på grenar i almkronan och då överförs sporer till ledningsbanorna i almkvistar och grenar, som vissnar och
får gula blad. Gula grenar här och där i kronan är det första tecknet på ett angrepp.
Sporerna gror och bildar mycel som växer i almens
kärlsträngar, och där bildas även stora mängder sporer
som kan flyta med vätskeströmmar metervis per dygn.
Den snabba spridningen sker i den yttersta årsringen.
Svampen är en blånadssvamp och angrepp avslöjar
sig som brunvioletta eller svarta stråk i vedens längsriktning. På tvärsnitt ser det ut som mörka eller svarta
punkter eller en sammanhängande mörk rand i yttersta
årsringen. Trädet försvarar sig bland annat genom att
täppa till ledningsbanorna (tyllbildning) vilket förhindrar vätsketransporten. Genom att svampen lätt sprids
i kärlen omfattas efter hand större grenpartier av angreppet och till sist hela kronan, och trädet kan dö redan
samma säsong. Att almkronan inte drabbas regelbundet
som vid torkstress är ett tydligt tecken på almsjuka.
Träd med symptom bör avverkas så fort som möjligt.
Almar som är boträd för almsplintborrar men som ännu
inte visar symptom bör också avverkas. Att träden är
boträd upptäcks under vintersäsongen då man kan se att
fåglar letat insekter i barken. Åtgärder bör vidtas senast
den 1 april. Därefter ökar risken för att det blir så varmt att
almsplintborrarna kan flyga och sprida svampens sporer
till nya träd. En effektiv saneringsavverkning kan kraftigt begränsa den årliga förlusten av almar till bara några procent.
Utan bekämpningsåtgärder kan man förvänta sig en
cirka 90-procentig förlust av almar i omgivningen inom
de närmsta tio åren. Inom trettio år kan almbestånden
inom stora områden vara reducerade till huvudsakligen
buskar och unga träd.
Rotkontakter med närstående träd är en annan spridningsväg, och för att hindra den spridningen ska avverkningen av det angripna trädet ske så fort som möjligt
efter upptäckt. Dessutom är det lämpligt att skära av
rötter som kan förmodas ha rotkontakt med närstående alm.
Almved kan under ganska lång tid vara lämplig att
yngla i. Det betyder att almved måste tas om hand och
oskadliggöras senast i början av april. Observera att
gammal död ved och träd som är helt barkfallna är 
– 4 – – 5 –
LÄS
ointressanta för almsplintborrar. Sådan ved bör därför alltid lämnas kvar till gagn för andra, harmlösa
organismer.
På grund av smittorisken ska särskild utrustning användas när man avverkar eller beskär träd som angripits.
Rengör alla verktyg med starkt desinfektionsmedel eller
genom upphettning med gaslåga.
I Nederländerna, Tyskland, Schweiz och USA behandlas enstaka särskilt värdefulla almar med preparatet
Dutch Trig Verticillium WCS850. Preparatet består av
sporer från en Verticillium-svamp. Det är således fråga
om biologisk bekämpning. Behandling leder till inducerad resistens, som varar i ett år. Metoden kan vara lämplig om vissa träd behöver skydd en kortare tid, till exempel för att almsjuketräd i närheten ska hinna tas bort.
Pia Barklund
Uppgifter
13. Vilken omständighet gör almsjukan svårare att
hantera i dag än i början av 1900-talet, enligt
texten?
A Motståndskraften hos almarna har försämrats.
B Fler arter av almsplintborre sprider sjukdomen.
C Det har skett en kraftig tillväxt i almbeståndet.
D Svampen som orsakar sjukdomen har förändrats.
14. Vilket av följande är ett synligt tecken på almsjuka, enligt texten?
A Fläckvisa områden med död ytterbark.
B Utebliven tillväxt av nya kvistar och löv i
grenverket.
C Vissnade grenar i spridda delar av kronan.
D Blånad och mörka ränder i bladens kärlsträngar.
15. Vad av följande är enligt texten en helt verkningslös åtgärd om man vill bekämpa almsjuka?
A Att sterilisera utrustning som har använts vid
avverkning.
B Att beskära rötter på angripna träd.
C Att frakta bort gamla döda träd.
D Att använda biologiska bekämpningsmedel.
16. Kan, av texten att döma, en alm som har drabbats av almsjuka överleva, och i så fall hur?
A Ja, genom att man kapar de längsta rötterna.
B Ja, med hjälp av speciella bekämpningsmedel.
C Ja, om åtgärderna sätts in tidigt på våren.
D Nej, ett sådant träd tycks inte kunna räddas.
– 6 – – 7 –
LÄS
Det politiska äktenskapet
De senaste 400 årens nordiska äktenskapshistoria innehåller såväl mökränkning och domkapitelförhör som
kvinnlig myndighet, assisterad befruktning och haltande äktenskap. Förändringarna under denna långa period innefattar bland annat ett minskat inflytande för
släkt, kyrka och i viss mån stat, men där finns även viktiga kontinuiteter varav regleringen av reproduktion är
en av de främsta.
De senaste åren har en rad böcker, avhandlingar och
antologier publicerats som på olika sätt rör sig kring äktenskapets roll, historiskt såväl som i samtiden. Tidiga
reformer av äktenskapslagen har utgjort fokus för en del
av denna forskning, såväl som nyligen genomförda reformer, vilka spåras historiskt. Dessutom finns i ytterligare publikationer ett mer generellt intresse för hur vi kan
förstå äktenskapets plats i en välfärdsstatlig utveckling
och, kopplat till detta, även äktenskapets relation till familj i en bredare mening. Antologin Det politiska äktenskapet. 400 års historia om familj och reproduktion (red.
Bente Rosenbeck & Hanne Sanders) tillhör denna tredje
kategori och tar ett brett grepp om äktenskapets plats i
nordisk historia. Det är ett grepp som även innehåller ett
ställningstagande. I tecknandet av de långa linjerna i äktenskapets historia gör antologideltagarna i Det politiska
äktenskapet nämligen gemensam sak i att synliggöra de
aspekter av äktenskapet som får det att handla om något mer än personliga relationer: en fråga om politik och
makt. Genusperspektivet är starkt och genomgående,
och kompletteras stundtals även med postkoloniala perspektiv och en blick för heterosexualiteten som norm.
Det är förvisso ett omfattande grepp som tas om äktenskapshistorien, och en förpliktigande undertitel – 400
års historia om familj och reproduktion. Men läsningen
av Det politiska äktenskapet uppfyller också många, om
än inte riktigt alla, förväntningar. Mer om detta senare.
Först något om antologins upplägg, för det är ovanligt genomtänkt. Kapitlen är sorterade under tre rubriker som
är tematiska men också följer kronologiskt på varandra,
och vi reser från 1600-talets Jämtland till samtida familjerättsliga krockar mellan en nordisk äktenskapsmodell
och sharialagar. Antologin ramas vidare in av såväl en introduktion som en framåtblickande text på slutet, båda
skrivna av Bente Rosenbeck, en av antologins redaktörer.
Antologins första del är en historisk tillbakablick och
problematiserar framförallt äktenskapets gränser genom att analysera förväntningar inför, och rätten att avsluta, ett äktenskap under 1600–1800-talet. I dessa bidrag framträder hushållsposition och ståndstillhörighet
som avgörande för tolkningen av äktenskapets betydelse i dåtidens samhällen, och detta klassperspektiv, med
dagens terminologi, kunde gärna lyfts fram mer tydligt
som ett genomgående tema.
I denna första del finns även flera olika tolkningar av
kvinnans autonomi. Nina Koefoed betonar i sin analys
av aktivitet/passivitet i konstruktioner av ogifta mäns
och kvinnors sexualitet under 1700-talet kvinnans ofrihet vid ingående av äktenskap. Samtidigt finns i Hanne
Sanders analys, som rör ungefär samma period, en helt
annan betoning av kvinnors möjligheter att framföra
sin önskan angående ett framtida äktenskap eller en
skilsmässa, åtminstone i förhandlingar inför Lunds domkapitel. En dialog mellan dessa resultat hade berikat
denna del av antologin, och tydliggjort vilka skillnader i
material, teori eller analys som givit så pass skilda slutsatser angående kvinnans position i äktenskapsförhandlingar under denna period. Sanders bidrag tål att lyftas
fram ytterligare då det på ett pedagogiskt sätt tydliggör
för dem som inte är ”äldre-historiker” vikten av ett utarbetat religiöst perspektiv på perioder före sekulariseringen. Sanders för på detta sätt fram viktiga analytiska
poänger om hur kyrkan och människorna tillsammans –
inte i opposition mot varandra – stöttade synen på äktenskapet som en samhällsinstitution grundad i Gud.
Skilsmässa och utomäktenskaplighet är viktiga teman
i denna första del, och här följer antologin mönstret som
ofta återfinns i forskning om äktenskapet. Det är, liksom
med många andra sociala fenomen, lättare att säga var
äktenskapet upphör eller var gränsen för icke-äktenskaplighet går, än att utforska det som finns innanför det
som kallas äktenskap eller äktenskaplighet. Men texterna i antologin gör inte endast detta. Särskilt i antologins
andra del lyckas kapitelförfattarna hålla ett fast grepp
om äktenskapet och låter det inte uteslutande definieras
av vad det inte är.
Den andra delen handlar om gränser för och utvidgningar av jämställdhet när det gäller äktenskap, medborgarskap och önskan om att bilda familj. Jytte Larsen
använder i sitt kapitel äktenskapet, eller snarare civilstånd, som en språngbräda för att problematisera att
rösträtten gärna ses som det främsta måttet på ökad
jämställdhet. Här lyfter Larsen istället fram de danska
äktenskapsreformerna i början av 1920-talet som slutpunkten för en lång reformprocess mot ett gradvist avskaffande av könsdiskriminering som samhällsprincip.
Även Zara Bersbos bidrag om kvinnans ekonomiska medborgarskap innehåller viktiga påpekanden om att reglerna för kvinnans ekonomiska myndighet så sent som
1950 var fulla av undantag och övergångsregler. Problematiseringen av heterosexualitet och preciseringen
av dess historiska skiftning – mot att inbegripa lust och 
– 6 – – 7 –
LÄS
inte endast reproduktion – är ytterligare ett exempel på
hur det som utgör en central del av konstruktionen av
äktenskapet utforskas. Jens Rydströms bidrag om den
nordiska modellen av registrerat partnerskap blir härvidlag viktigt för att i denna berättelse om äktenskapets
historia synliggöra hur samkönade par successivt inkluderats i regleringen av parrelationer.
I den tredje delen av antologin, som tar upp mångfaldsaspekter, relateras till fler geografiska kontexter
än den nordiska. I undertiteln finns som tidigare nämnts
en periodbestämning, men ingen geografisk inringning
av antologins fokus. Antologin har tillkommit inom ramen för ett större projekt kring den nordiska välfärdsmodellen och äktenskapet. Alla bidrag utom Helene Carlbäcks kapitel om attityder till sovjetiska familjelagar utgår också från material kopplade till något eller flera
av de nordiska länderna, och det hade gett ytterligare
en analytisk dimension att i fler bidrag se en mer utvecklad diskussion om hur nordiskhet/norskhet/svenskhet/danskhet kunnat relateras till förändringarna av de
nordiska äktenskapslagarna.
I Gunlög Furs kapitel får vi den mest explicita diskussionen om nationen och koloniala ambitioner kopplade
därtill. Furs kapitel är en av antologins höjdpunkter och
förenar den detaljrikedom och empirinärhet som är cen -
tral i antologin med den stora berättelsen – den om vad
som ansetts vara så viktigt med äktenskapet. AnnSofie Roalds kapitel om muslimska kvinnors rätt till
skilsmässa är grundligt och tydligt i utredningen av vilka aspekter som ställer till problem när muslimska skilsmässoregler möter den svenska äktenskapslagen. Tyvärr
släpper Roald på slutet sitt starka fokus på hur reglerna
påverkar muslimska kvinnors liv och gissar istället att
problemen med haltande äktenskap kommer att minska
i takt med ökad integration, vilket blir en något tandlös
avslutning på en viktig analys.
Catrine Andersson
Uppgifter
17. Vad förenar enligt texten de olika skribenternas
bidrag till antologin?
A Att de behandlar äktenskapet i relation till politik
och andra maktförhållanden.
B Att de tar ställning mot äktenskapet som institution.
C Att de behandlar äktenskapet som en religiös
angelägenhet.
D Att de tar ställning mot statlig makt över äktenskapet.
18. Enligt recensenten innehåller antologin motstridiga synsätt i en viss fråga. Vilken?
A Hur stor roll mäns klasstillhörighet spelade för
deras val av maka under 1600–1800-talet.
B Hur stort handlingsutrymme kvinnor hade
i frågor kring äktenskap under 1700-talet.
C Hur stort det samhälleliga trycket att ingå
äktenskap var i det gamla kristna Sverige.
D Hur stor påverkan religionen hade på människors levnadssätt före sekulariseringen.
19. Vilket svarsförslag anger ett av de forskningsresultat som recensenten hittar i antologins
andra del?
A Att utvecklingen mot ­jämställdhet har tagit avgörande steg framåt också genom ändringar i
äktenskapslagstiftningen.
B Att införandet av kvinnlig rösträtt påverkade
lagstiftningen kring äktenskap till att bli mer
jämställd.
C Att jämställdheten först blev lagstadgad inom
äktenskapets ram och därifrån spred sig till
andra samhällsområden.
D Att rösträtten blev åtkomlig för kvinnor tack
vare de reformer av äktenskapslagarna som
hade genomförts tidigare.
20. Vad skiljer antologins tredje del från den första
och den andra, enligt texten?
A Kapitlen saknar ett samlande teoretiskt tema.
B Jämförelser sker inte geografiskt utan över tid.
C Innehållet avser inte någon särskilt angiven
period.
D Perspektivet vidgas till att inte enbart omfatta
Norden.
– 8 – – 9 –
MEK – Meningskomplettering
21. Sedan 1996 finns Beredskapsmuseet på plats i Djuramossa, och både nostalgiker
och skolklasser _____ hit varje år. Det hela bygger på Johans hobby samt på viljan
att ta vara på mängder av historiska föremål och dokument som, om det velat sig
illa, annars lätt hade _____ till soptippen.
A hänvisas – sonderats
B vallfärdar – förpassats
C skockas – lokaliserats
D flanerar – förmultnats
22. Vid empiriska studier har det visat sig att människor i skilda länder har en likartad
uppfattning om olika yrkens anseende. _____ är således ungefär densamma världen
över.
A Yrkesgemenskapen
B Yrkeshierarkin
C Yrkestillhörigheten
D Yrkesstoltheten
23. Läroverken och deras motsvarigheter fick en nyckelroll i fördelningen av det
kulturella kapital som _____ i utbildning, eftersom vägen till högre utbildning och
prestigefyllda _____ gick genom dessa skolor.
A favoriserats – producenter
B dompterats – prepositioner
C institutionaliserats – professioner
D adjungerats – prematurer
24. Denna _____ av bemötandet, det nära mötets nivå, rör den enskilda handläggarens
etiska grunder och förmåga till _____ i det individuella mötet med den funktionsnedsatta människan. Hans eller hennes förhållningssätt avgör vilka förutsättningar
som finns för att konkret förverkliga handikappolitikens _____.
A tolkning – fokus – praktik
B premiss – samspel – grundvalar
C vinkel – välvilja – principer
D aspekt – empati – intentioner
– 8 – – 9 –
MEK
25. Borrelios är en bakteriell infektionssjukdom där bakterierna sprids med fästingar.
Fästingbettet _____ ofta eftersom fästinglarver och fästingnymfer är mycket små
och knappt synliga. Diagnos ställs genom att _____ påvisas i blod och hjärnhinnevätska. Någon undersökning som direkt påvisar bakterierna eller deras DNA har
ännu inte kunnat genomföras.
A försvinner – fästingvirus
B förbises – antikroppar
C förringas – kromosomer
D förminskas – bakterier
26. Finlandssvenskarna utgör en grupp om cirka 300 000 finländska medborgare
som har svenska som modersmål. Till många finlandssvenskars _____ har folk
från Sverige ofta problem med att riktigt greppa detta, kanske beroende på
att de är alltför snabba med att koppla språk till nation.
A förtret
B fördom
C förvirring
D försakelse
27. Det verkar finnas en outtalad ledarskapsteori som går ut på att man inte bör,
knappt ens kan, agera _____ eftersom det inte är någon idé att _____ en katastrof
som inte har uppstått.
A provokativt – förorsaka
B preventivt – förebygga
C progressivt – förkunna
D presumtivt – förebåda
28. Diskussionen som följde kändes mest som en upprepning av den så kallade Actumdebatten som drog genom spalterna för några år sedan. Ja, i själva verket som ett
_____ på en serie andra pennfejder som rasat de senaste åren.
A da capo
B carpe diem
C status quo
D alter ego
– 10 –
MEK
29. Det framkom att cheferna _____ bidrar till att skapa en kultur som främjar
implementering av så kallad evidensbaserad praktik inom fysioterapi. I stället
tycks forskningsrelaterade frågor _____ vara beroende av enskilda engagerade
fysioterapeuter som håller sig _____ med aktuell forskning och informerar sina
kollegor om de senaste forskningsrönen.
A i enstaka fall – för det mesta – i schack
B i de flesta sammanhang – nästan aldrig – uppdaterade
C i alltför hög grad – alltför sällan – i framkant
D i mer begränsad utsträckning – till stor del – à jour
30. Att genomskåda _____ är ofta svårt, särskilt om personen uppger ett enkelt symtom
som värk, vars _____ inte kan motbevisas genom läkarundersökning eller teknisk
diagnostik.
A fobi – exponering
B placebo – varaktighet
C simulering – befintlighet
D hypokondri – argument
– 11 –
Engelsk läsförståelse – ELF
In the following text there are gaps which indicate that something has been left out.
Look at the four alternatives that correspond to each gap and decide which one best
fits the gap. Then mark your choice on your answer sheet.
Exercise
Loneliness is not good for long-distance runners, or
anyone else who exercises regularly. That’s the conclusion suggested by an experiment showing that animals
        31         better with stress hormones released by physical
activity if they have company when they exercise.
Although exercise speeds the production of new brain
cells, it also raises the level of the stress hormone corticosterone, which by itself has         32         effect. Since social
contact helps to reduce stress in many animals, including humans, Elizabeth Gould and fellow psychologists at
Princeton University asked whether social contact affects
neuron development in rats after they exercise.
Some of the rats were housed in groups of three; the
rest were housed alone. Half of each group were allowed
a daily         33         on an exercise wheel, while the others got
no exercise.
The researchers measured the levels of corticosterone
in the rats’ blood twice a day, and after 12 days they measured neuronal development in the hippocampus, the
seat of learning and memory in the brain. After exercise,
corticosterone levels         34         by the same amount in the
rats that had company as in the isolated rats. However,
cell growth in the brains of the group that exercised was
faster than in the sedentary rats, and fastest in the rats
that exercised and had company.
According to Gould, this         35         the idea that social support helps to lessen the negative consequences of stress.
New Scientist
Alternatives
31.
A	 improve
B	 move
C adjust
D cope
32.
A the same
B	 an obvious
C the opposite
D	 an insignificant
33.
A	 ration
B workout
C	 portion
D rundown
34.
A emerged
B declined
C	 vanished
D increased
35.
A obscures
B determines
C reinforces
D	 disproves
– 12 – – 13 –
ELF
Lady Sings the Blues
A review of Billie Holiday: The Musician & the Myth by John Szwed
A recording from the 1950s captures Billie Holiday in
conversation with some fellow musicians at a rehearsal. ‘I’m telling you,’ she says, ‘me and my old voice, it just
go up a little bit and come down a little bit. It’s not legit.’
And she was right. With a vocal range barely stretching
beyond an octave, she really could only go up and down
‘a little bit’, and she wouldn’t have lasted a day at any of
the conservatories that trained aspiring singers in the ‘legit’ techniques of classical or operatic performance. Since
Holiday was incapable of the vocal gymnastics displayed
by the likes of Sarah Vaughan and Ella Fitzgerald, her
place in the first rank of jazz singers surely rests on other qualities. It’s in drawing those out that John Szwed’s
book is at its most valuable.
The familiar view has it that what imbued Holiday’s
singing with such power and profundity, despite the obvious limitations of her voice, was a kind of personal authenticity. What Szwed calls the ‘myth’ of Billie Holiday
– the pastiche of tragedy that built up around her during
the course of her career and that has been recycled ever
since her death in 1959, at the age of forty-four – makes
the very real pain of her often tortured existence the key
to understanding her art. She lived the emotions she sang
of, it has been claimed, and her years of addiction, abuse
and exploitation by lovers, record companies and the police infuse her singing with a raw honesty that speaks to
us from the depth of her soul. The impulse to attribute
her music’s power to its autobiographical veracity has
been too much for most of her life’s chroniclers on page
and screen to resist.
Szwed, however, has the courage and imagination to
question whether ‘real suffering’ is ‘necessary for great
singing’ – even for great singing about suffering. A skilful singer can ‘simulate emotions by a catch in the throat,
upper-register pyrotechnics, or vibrato’, he writes, and
must be able to communicate a panoply of emotions by
developing a ‘dramatic sensibility’. Singing, in other
words, involves acting. And even if, as seems indisputable, Holiday did bring tremendous emotional intensity
to bear on her singing, emotion does not automatically
translate into great music. What can achieve that translation is a combination of taste and technique, two qualities that, Szwed argues, Holiday possessed in abundance.
To think of Holiday as having ‘technique’ already takes
us beyond the formula of technical limitations plus emotional sincerity that has governed so much discussion of
her music, and Szwed pays Holiday a high compliment
by focusing less on her authenticity than on her artistry.
Her powers of rhythmic and melodic invention were legendary among the musicians she played with. Her spontaneous adaptations of well-known tunes, often necessitated by her need to compress a song’s range, were themselves improvisations of the highest standard, sometimes
producing entirely new melodies.
Then there was her way with rhythm. ‘Lagging’, or
playing behind the beat, was already a common device
of jazz musicians when Holiday began recording in the
1930s, but the exceptionally pronounced delay she often
used took her early accompanists by surprise. No less
innovative was her approach to accenting and phrasing
lyrics, often placing the stress in unexpected places and,
Szwed suggests, adding an almost abstract dimension to
words by employing them not only in their representational sense but also, through accentuation and modification, as pure sound that conveyed its own meanings.
Emotion was indeed a hallmark of her singing, but it was
through these sharply honed techniques and imaginative
leaps that emotion was wrought into beautiful music.
This is a curious book, though. Billed as a biography
on its dust jacket, in reality it’s anything but. Szwed feels
obliged to tackle the ‘myth’ of Holiday in the first, and
shorter, of the book’s two sections, but these chapters
have a rather ragbag character, with little sense of narrative progression. It’s not at all clear why we’re given a
vignette about the party antics of Woolworth heir Jimmy
Donahue, or potted biographies of various other peripheral figures, when we’re told scarcely the basics about
Holiday’s early years. It’s only when Szwed moves on to
the ‘musician’ that the book comes into its own – though
even then, what fascinates him seems to be less the musician than the voice.
Daniel Matlin, Literary Review
– 12 – – 13 –
ELF
Questions
36. What can be concluded about Billie Holiday in
the opening paragraph?
A	 Her lasting fame in jazz circles remains a mystery
to this day.
B Her special way of singing sets her apart from
other female performers.
C	 Her technical limitations were obviously a matter of pride to her.
D	 Her abilities as a jazz singer are severely questioned by Szwed.
37. Which of the following statements is in agreement with Szwed’s views?
A Billie Holiday’s life had more than its fair share of
misery.
B	 The impact of Billie Holiday’s artistry derives
from the life she led.
C	 The Billie Holiday legend bears little resemblance
to her sad life.
D Billie Holiday’s musical success was based on
fiction rather than fact.
38. What is John Szwed’s opinion concerning Billie
Holiday’s music?
A Its heartbreaking moods were mostly due to
mere playacting.
B	 Her way of singing had its roots in her relations
to other people.
C	 The personal qualities of her voice have often
been overstated.
D There need not be a clear link between her life
and her singing.
39.	 What are we told in connection with Billie
Holiday’s treatment of lyrics?
A	 The words mattered much less to her than the
music.
B She used to add her own words to the songs she
sang.
C	 She tended to pronounce words in unconventional ways.
D	 It was often hard to hear what words she was
singing.
40. Which of the following statements is most
in line with the reviewer’s reaction to John
Szwed’s book?
A It is marketed to readers under a glaringly false
label.
B It presents a number of new facts about Billie
Holiday’s career.
C	 It relies too heavily on previous biographies of
Billie Holiday.
D It is based on solid research but somewhat
academic.