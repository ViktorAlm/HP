Verbal del b
Provpass 5 Högskoleprovet
Provet innehåller 40 uppgifter
På nästa sida börjar provet som innehåller 40 uppgifter och den totala provtiden är 55 minuter.
BÖRJA INTE MED PROVET FÖRRÄN PROVLEDAREN SÄGER TILL!
Tillstånd har inhämtats att publicera det upphovsrättsligt skyddade material som ingår i detta prov.
Instruktion
Detta provhäfte består av fyra olika delprov. Dessa är ORD (ordförståelse), LÄS (svensk läsförståelse),
MEK (meningskomplettering) och ELF (engelsk läsförståelse). Anvisningar och exempeluppgifter
finner du i ett separat häfte.
Prov Antal uppgifter Uppgiftsnummer Rekommenderad provtid
ORD 10 1–10 3 minuter
LÄS 10 11–20 22 minuter
MEK 10 21–30 8 minuter
ELF 10 31–40 22 minuter
Alla svar ska föras in i svarshäftet. Det ska ske inom provtiden.
Markera tydligt.
Om du inte kan lösa en uppgift, försök då att bedöma vilket svarsförslag som verkar mest rimligt.
Du får inget poängavdrag om du svarar fel.
Du får använda provhäftet som kladdpapper.
Svarshäfte nr.
2015-03-28
2. verkningsfullt
A följdriktigt
B realistiskt
C arbetsamt
D effektivt
E konsekvent
1. kulmen
A lägsta punkt
B startskott
C mittpunkt
D slutskede
E höjdpunkt
4. skimning
A skuggning
B bortsortering
C kortbedrägeri
D genomlysning
E ytbehandling
3. ge upphov till
A intyga
B förändra
C orsaka
D uppmana
E tillåta
6. ensemble
A föreställning
B solosång
C teatersalong
D instrument
E grupp
5. absurd
A ohållbar
B orimlig
C olämplig
D olustig
E osann
8. provokation
A utmaning
B förnedring
C hämnd
D motstånd
E hot
7. hysa
A behandla välvilligt
B ge en tillsägelse
C skämta med
D ge husrum åt
E passa upp
9. taktil
A som beror på ärftliga faktorer
B som avser känsel och beröring
C som beror på hormonpåverkan
D som avser ämnesomsättningen
E som beror på miljöpåverkan
10. chimär
A liten häst
B inbillning
C kodat meddelande
D ljusfenomen
E elegant herre
– 2 –
DELPROV ORD – ORDFÖRSTÅELSE
– 2 – – 3 – FORTSÄTT PÅ NÄSTA SIDA »
DELPROV LÄS – LÄSFÖRSTÅELSE
Allt fler rapporterar till Artportalen in insektsfynd som
inte stöds av några beläggexemplar utan endast baseras
på foton eller observationer. Att säkerställa korrekta artbestämningar måste vara högprioriterat, och det underlättar om beläggexemplar eller god fotodokumentation finns.
Denna artikel är ett försök att bättra på förutsättningarna
för korrekt artbestämning inom ett svårbestämt släkte av
vivlar.
Släktet Glocianus består av fyra svenska arter som är
nära besläktade med och tidigare införda under släktet
Ceutorhynchus. Både som fullvuxna och som larver lever
de av fibblor och maskrosor. Man kan hitta dem i de flesta
öppna miljöer; endast G. moelleri är mer strikt knuten till
torra och sandiga marker.
Generellt kan det vid artbestämning av vivlar vara nödvändigt att känna till om djuret man har framför sig är
en hona eller hane, då storlek, kroppsform och snyteslängd ofta skiljer könen åt. Honans snyte är ofta längre
än hanens, och hos Glocianus är detta som tydligast hos
G. punctiger.
G. punctiger är den vanligaste arten i släktet. Det är
också den kraftigaste arten, med bred halssköld och tydligt
välvd ovansida på täckvingarna. Honans snyte är betydligt
längre än övriga arters, svagare böjt och med antennerna
fästade mitt mellan spetsen och ögonen. Övriga arters
antennfästen är placerade närmare spetsen. Ofta skiljs
arten ut genom att dess sista ryggsegment är djupt fårat,
men detta är en karaktär som kan vara mycket svår att
bedöma. Arten lever på maskrosor i friska, öppna marker.
G. fennicus är den minsta av arterna. Halsskölden är
smalare och, liksom hos G. punctiger, bredast ett stycke
från bakkanten. Fräscha exemplar har ofta täckvingarna
vackert marmorerade i brunt och grått, och ofta är deras
ovansida något tillplattad.
G. distinctus utmärks genom täckvingarnas bruna
grundbehåring, som är smalare och mer uppstående än
hos släktets övriga arter, vilket ger ett raggigt utseende.
Halsskölden skiljer sig från den hos de båda ovanstående
arterna genom att dess största bredd ligger närmare bakkanten. Arten lever på fibblor i släktena Hypochaeris och
Hieracium.
G. moelleri har hos oss en begränsad utbredning och
förekommer sällsynt på kustnära lokaler. Endast i Skåne
kan man hitta den på sandfält inne i landet. Den lever
på flockfibbla på torra marker. Arten kan ofta identifieras
direkt genom sin ljust grå- eller svagt gulaktiga behåring.
Ofta är dessutom hela benen rödaktiga. Halssköldens
form påminner om den hos G. distinctus.
Christoffer Fägerström
Uppgifter
11. Vad ska man, av texten att döma, observera för att skilja G. punctiger och G. fennicus
från G. distinctus och G. moelleri?
A Antennfästena.
B Täckvingarna.
C Snytena.
D Halssköldarna.
12. Ger texten någon förklaring till varför det
är viktigt med en korrekt artbestämning
av de beskrivna vivlarna, och vilken är förklaringen i så fall?
A Ja, det är nödvändigt för att kunna skilja honor
och hanar åt.
B Ja, det görs allt fler observationer av en stor
variation inom släktet.
C Ja, det krävs för att förstå vivlarnas släktskap.
D Nej, texten ger ingen förklaring till detta.
Vivlar
– 4 –
LÄS
En oönskad tendens till under- eller överskattning kallar
man med ett engelskt ord ofta för bias. Olika risker för
bias kan förekomma, och det gäller att ha koll på dessa
risker i statistikproduktionen och även när man använder
statistiken.
Ta som exempel en statistiksiffra på hur många procent
av den vuxna befolkningen som röker dagligen. Den finns
i Statistikdatabasen på SCB:s webbplats och kommer från
undersökningen av levnadsförhållanden (ULF). Den siffran är ganska tillförlitlig i stort sett, men noga taget berörs
den av osäkerhet av olika slag.
Ett slags osäkerhet i siffran är urvalsosäkerheten, som
kommer sig av att man har frågat bara ett urval av personer och inte alla i befolkningen. Vidare inverkar också
en bortfallsosäkerhet, genom att inte alla i urvalet svarade
i undersökningen utan det blev ett visst svarsbortfall. En
ytterligare form av osäkerhet i siffran är vad vi kallar mätosäkerhet, och den innebär att de som svarade i undersökningen kan ha tagit miste ibland och gett ett annat svar
än det rätta.
De här osäkerhetskällorna ger alla två olika typer av
osäkerhet i statistiksiffran. Den ena typen är slumpmässig osäkerhet, som inte drar åt något visst håll utan kan
ge underskattning och överskattning lite hipp som happ.
Den andra typen däremot drar åt samma håll hela tiden,
antingen underskattning eller överskattning genomgående
för en viss statistiksiffra. Den typen av osäkerhet kallas
bias.
Bortfallet i statistiska undersökningar ger risk för bias,
för de svar man får kanske drar åt ett visst håll i förhållande till vad man hade fått om alla i urvalet hade svarat.
Man kan till exempel inte utesluta att låginkomsttagare
mer än andra kan vara svåra att nå när man samlar in uppgifter. Det kan leda till en överskattning i statistiksiffror
för materiell standard.
Det är därför viktigt att förebygga biasrisken, genom att
dels försöka få in svaren så fullständigt som möjligt, dels
kompensera för den med olika metoder när man räknar
fram statistiken.
Kalibrering är en modern flexibel ansats för att kompensera för bias. Idén är att ta stöd i information från
annat håll, såsom register.
Ett exempel är statistiken över arbetslöshet från Arbetskraftsundersökningarna (AKU) som SCB producerar. Där
kan man ta in hjälpinformation från Arbetsförmedlingen
om arbetssökande. Beräkningen innehåller en analys av
hur egenskapen att vara arbetslös hänger ihop med om
man är anmäld som arbetssökande, vilken ålder och vilket
kön man har, med mera. Så kan uppgifterna i registren
hjälpa till att minska bortfallsosäkerheten.
Tekniskt innebär kalibreringen att man räknar ut vägningstal för de enskilda svaren, som sedan viktas med dessa
tal när statistiken räknas fram.
Martin Ribe
Uppgifter
13. Hur bör man, enligt texten, i en statistisk
undersökning hantera de problem som
uppstår om en viss grupp i större utsträckning än andra inte besvarar en utskickad
enkät?
A Man bör söka kompletterande uppgifter om den
aktuella gruppen.
B Man bör utgå från att de som svarar ändå är
representativa för gruppen i stort.
C Man bör vikta statistiken genom att göra en
uppskattning av slumpens utfall.
D Man bör tolka utfallet med hjälp av den förkunskap man redan har om kön och ålder.
14. Hur skiljer sig bias principiellt från slumpmässig osäkerhet, enligt texten?
A Bias beror på mätmetoden.
B Bias är skilt från hur urvalet sker.
C Bias ligger i själva svarsbortfallet.
D Bias är systematiska felaktigheter.
Risk för bias
– 4 – – 5 – FORTSÄTT PÅ NÄSTA SIDA »
LÄS
För tre år sedan flyttade Christine från England till Sverige på grund av kärleken. Det tog en stund innan jag
lade märke till den lilla brytningen. Christine talade en
utmärkt svenska. Den första tiden klarade hon sig bra med
engelska. Pojkvännens vänner pratade gärna engelska. Till
en början. Men när kvällen blev sen eller inspirationen
tröt – då gick vännerna över till svenska. Trots allt är det
ansträngande att hela tiden vara hänvisad till att tala ett
främmande språk. Om hon ville vara del av gemenskapen,
måste hon lära sig svenska, insåg Christine. Det var så hon
framställde det för mig.
Att i det dagliga livet byta sitt modersmål mot ett annat
språk är en stor sak. Det krävs mycket arbete och viljestyrka, men framför allt krävs det motivation. Om behovet
inte är pockande håller vi fast vid det språk vi kan bäst.
Christine hade en stark motivation att lära sig det nya
språket.
Viljan att hålla fast vid modersmålet gäller också svensktalande. Det glöms ibland bort i debatten om engelskans
inflytande på svenskan. Somliga säger att svenskan är
under samma press från engelskan som minoritetsspråken
är under press från svenskan. Det håller jag inte med om.
Vi är inte påtvingade engelskan för att kunna vara en del
av språksamhället, även om goda kunskaper i engelska är
ett krav inom en rad områden. Men också i sammanhang
där engelska är arbets- eller studiespråk tar vi ofta chansen
att tala svenska om vi kan. Låt oss ta till oss den insikten
– utan att hemfalla åt språknationalism.
Den svensktalande majoriteten befinner sig alltså knappast i en språkbytesprocess. För de flesta minoriteter är
situationen en helt annan. Deras språk är förhållandevis
osynliga i samhället, språkgrupperna är små, undervisning
saknas. Många kämpar för att kunna behålla sitt språk och
överföra det till nästa generation. Andra övergår till att tala
enbart svenska. Det gäller också invandrare och barn till
invandrare. Vi som talar varmt för flerspråkighet tycker
reflexmässigt att det är synd. Men rätten till språk innefattar också rätten att byta språk, att välja ett annat språk än
modersmålet som dagligt språk. Lika självklart är det att
den som vill behålla sitt modersmål ska få stöd i form av
en fungerande modersmålsundervisning med kvalificerade
lärare. På det här området är glappet mellan den officiella
språkpolitiken och dess genomförande extra stort.
Lena Ekberg
Uppgifter
15. På vilket av följande sätt behandlar textförfattaren frågan om språkbyte?
A Som en resursfråga.
B Som en generationsfråga.
C Som en rättighetsfråga.
D Som en utbildningsfråga.
16. Vilken viktig skillnad ser textförfattaren
mellan svenska språket och minoritetsspråken vad gäller graden av utsatthet i
det svenska samhället?
A Engelskan hotar svenskan mindre än svenskan
hotar minoritetsspråken.
B Hotet mot minoritetsspråken kommer mer från
engelskan än från svenskan.
C Svenskans ställning försvagas inom vissa områden, minoritetsspråkens ställning inom andra.
D Svenskans ställning stärks medan minoritetsspråkens ställning försvagas.
Språkbyte
– 6 –
LÄS
Fysisk aktivitet vid mental ohälsa
Socialstyrelsen har för första gången gett ut nationella
riktlinjer för vård vid depression och ångestsyndrom.
Prioritering har gjorts av depression, ångesttillstånd och
olika behandlingar utifrån värdering av rådande evidens.
En tiogradig skala har använts där 1 anger åtgärder med
största angelägenhetsgrad och 10 representerar åtgärder
med mycket liten nytta. Sedan de preliminära riktlinjerna
kom i mars 2009 har många reflektioner kommit. Diskussionen har främst rört den höga prioriteringen av kognitiv
beteendeterapi (KBT) i relation till andra behandlingsformer. En inte lika tongivande diskussion har förts om hur
fysisk aktivitet som del i behandlingen kan lyftas fram med
stöd av aktuell evidens. I de slutgiltiga nationella riktlinjerna för vård av depression och ångestsyndrom ges råd
om fysisk aktivitet en 3:a i rekommendation vid depressiva
symtom och lindrigt ångestsyndrom. Den fysiska aktivitetens preventiva funktion lyfts därmed fram.
De nationella riktlinjerna är avsedda att vara ett stöddokument för beslutsfattare, men även vårdgivare tar
intryck av rekommendationerna. Socialstyrelsen betonar
vikten av att behandlaren gör en individuell bedömning av
lämpliga åtgärder. I riktlinjerna framkommer att behandlaren ska erbjuda noggrann diagnostik och snar uppföljning (prioritet 1) samt genomföra fysiska hälsokontroller
(prioritet 3) vid omhändertagandet av egentlig depression
och ångestsyndrom. Rekommendationerna kan ses som
ett uttryck för ett mer aktivt förhållningssätt gentemot
patienten med betoning på en helhetssyn på patientens
besvär.
Jämfört med de preliminära riktlinjerna lyfter Socialstyrelsen inte längre fram fysisk aktivitet som behandling
vid egentlig depression eller ångestsyndrom. Det vetenskapliga underlaget anses otillräckligt utifrån Socialstyrelsens krav på evidens. Dessutom försvårar kunskapsluckor
när det gäller vad som är optimal behandling av samsjuklighet vid depression möjligheten att utfärda kunskapsbaserade rekommendationer på gruppnivå. Men forskningen fortgår, och nya studier är redan publicerade.
Den pågående forskning som utmärker sig mest gäller betydelsen av fysisk aktivitet för hjärnans funktion,
såväl för kognitiva funktioner som utifrån psykologiska
aspekter. Det pågår även intensiv forskning avseende
verkningsmekanismer.
Fysisk aktivitet aktiverar hela människan, såväl fysiskt
som psykiskt och även existentiellt. Utöver de mer påtagliga fysiska effekterna ger regelbunden fysisk aktivitet en
känsla av ökad vitalitet, avspänning, välbehag och förbättrad självkänsla. Kunskapen om alla positiva hälsoeffekter
av fysisk aktivitet är i dag väl underbyggd. Studier har visat
på få biverkningar som enstaka stukningar och frakturer,
vilket förekommer vid all förflyttning.
Alla vårdgivare med legitimation kan ordinera fysisk
aktivitet på recept (FaR), en svensk metod som används
i alla landsting. Metodens grund är en överenskommelse
mellan patient och vårdgivare om att ökad fysisk aktivitet
är önskvärt och ska ingå som en del av behandlingen.
Ordinationen följer evidens för träningsform, dos, frekvens och ansträngningsgrad och beaktar patientens riskfaktorer. Vidare ingår hänvisning och stöd till var och hur
aktiviteten kan utföras. I många fall finns extra stöd att få
hos den som arrangerar aktiviteten, ibland även subvention. Behandlingen med fysisk aktivitet initieras av hälsooch sjukvården men utförs utanför denna.
Vid kroniska kroppsliga sjukdomar har följsamheten
till FaR i studier visat sig vara lika god som för farmakologisk behandling – ungefär hälften följer ordinationen.
Kliniska erfarenheter talar för att patienter med samtidig smärta, rörelserädsla, bristfällig kroppskännedom
och låg tilltro till sin egen förmåga kan behöva ytterligare
behandlingsinsatser från det multi-modala teamet. Detta
leder möjligen till en kortsiktigt ökad vårdkostnad, som
säkerligen vägs upp av minskade samhällskostnader för
antidepressiv medicinering med tillhörande biverkningar,
och till ett minskat långsiktigt vårdbehov tack vare bättre
levnadsvanor.
Är riktlinjernas rekommendation en tillräcklig insats
för att en nedstämd och ångestfylld individ ska kunna
påbörja och upprätthålla fysisk aktivitet över en längre tid?
SBU:s rapport från 2006 fastslog att råd om fysisk aktivitet ledde till en ökad fysisk aktivitet under sex månader
för 12–50 procent av patienterna. Om man kombinerade
muntliga råd med skriftlig ordination av fysisk aktivitet
ökade följsamheten med ytterligare 15–50 procent. Populationen i de internationella studierna var grupper med
representativa primärvårdspatienter. Den faktiska följsamheten för patienter med depressiva symtom och ångest kan
dock inte bedömas.
Psykoterapiforskningen har visat att psykoterapeutens
tilltro och trohet till en viss metod påverkar behandlingsresultatet. Därför är det sannolikt också viktigt att förskrivarna av fysisk aktivitet hyser tilltro till metoden och följer
upp sina ordinationer och effekterna av dessa.
Att de nya riktlinjerna lyfter fram fysisk aktivitet som en
behandling av lika stort värde som KBT och medicinering
med antidepressiva läkemedel vid lindrig depression och
ångest innebär en pedagogisk utmaning för sjukvården i 
– 6 – – 7 – FORTSÄTT PÅ NÄSTA SIDA »
LÄS
allmänhet och för förskrivande läkare i synnerhet.
Fysisk aktivitet är en potent och kostnadseffektiv
»multitablett« med dokumenterade positiva effekter, inte
bara förebyggande av hjärt–kärlsjukdom och diabetes
utan också som behandling av mentala sjukdomar. Hur
informerar och motiverar vi patienterna till en behandling som innebär en förändrad livsstil med eget ansvar
för hälsan i stället för att bara ta en tablett som doktorn
ordinerat?
Lena Hedlund, Lars-Gunnar Gunnarsson,
 Ingibjörg H Jonsdottir, Lillemor Nyberg, Jill Taube
SBU = Statens beredning för medicinsk utvärdering
Uppgifter
17. Vad var enligt texten anledningen till förändringen av riktlinjerna från den preliminära till den slutgiltiga versionen?
A Den först föreslagna rekommendationen gav inte
avsedd effekt i behandling.
B Den först föreslagna rekommendationen ansågs
inte ha tillräckligt stöd i forskning.
C Den först föreslagna rekommendationen väckte
negativa reaktioner bland vårdgivare.
D Den först föreslagna rekommendationen ansågs
missgynna etablerade metoder.
18. Vad lyfter textförfattarna fram vad gäller
utsikterna för att patienter verkligen ska
tillämpa en vårdgivares rekommendation
om fysisk aktivitet?
A Att behandlingen ska vara långsiktig.
B Att även patienten tror på metoden.
C Att aktiviteten ska vara individanpassad.
D Att ordinationen även ges skriftligt.
19. Hur är de slutgiltiga riktlinjerna tänkta att
fungera, enligt texten?
A Som ett verktyg för fortsatt forskning.
B Som ett beslutsunderlag inom hälso- och
sjukvård.
C Som en vårdgaranti för patienters bästa.
D Som en vägledning för vårdtagarna.
20. Vad framstår som ett av textens syften?
A Att referera Socialstyrelsens vetenskapliga rön.
B Att förespråka en viss behandlingsform.
C Att sakkunnigt försöka föra patienternas talan.
D Att ge en översikt av alla tillgängliga behandlingsformer.
– 8 –
21. För tio år sedan var det nästan lite skamligt för en nybakad skådespelare att medverka
i exempelvis reklamfilmer. Idag kan det snarare vara en ____ i karriären; man kan bli
mer känd genom en reklamfilm än genom en roll på bioduken.
A medvind
B livboj
C språngbräda
D stötesten
22. I stället för att ____ ett synsätt där man rekryterar de krafter som blir över, jobbar
Peter och hans kollegor med det motsatta perspektivet. De arbetar medvetet för att
skapa stolthet och en vilja att anta sjukvårdens ____ i glesbygden.
A rekommendera – ändamål
B acceptera – utmaningar
C införliva – begränsningar
D negligera – uppdrag
23. Våra solvanor är den främsta orsaken till att hudcancer är ____ cancerformen i
Sverige; statistiskt sett drabbas var femte svensk av hudtumörer, och antalet nya fall
accelererar, även bland yngre. Därför är det dags att skilja åsikter och tyckande från
vetenskapligt ____ rekommendationer i frågan om solning och D-vitamin. Att uppmana människor att sola mer och utsätta sig för cancerogen UV-strålning är både
ovetenskapligt och ____.
A den mest svårbehandlade – godkända – omoraliskt
B den allvarligaste – granskade – ohälsosamt
C den snabbast ökande – grundade – oetiskt
D den mest komplicerade – bevisade – obefogat
24. Det finns några bergspartier med ____ klimat, men större delen av detta centralamerikanska land ____ ett av tropisk regnskog bevuxet lågland.
A tempererat – utgörs av
B atlantiskt – infattar
C termiskt – ingår i
D arktiskt – förenar
DELPROV MEK – MENINGSKOMPLETTERING
– 9 – FORTSÄTT PÅ NÄSTA SIDA »
25. Att vara hemarbetare kan verka soft, en Solsidetillvaro med touch av Maria
Montazamis liv med tofs-shopping och vänninnepartyn. (Även om hon ____ är en
business-kvinna, som slår mynt av bilden av sig själv.)
A ad hoc
B inkognito
C in spe
D de facto
26. Ergonomen M. Carlström säger att de flesta anställda är mer intresserade av arbetsplatsens ____ än vad det är för färgsättning. ”Jag har besökt läckert inredda, ____
kontorslandskap, som ändå har problem med överhörning och där folk klagar på att
de har svårt att koncentrera sig.”
A design – konstnärliga
B funktionalitet – spatiösa
C trivsel – visuella
D möblemang – estetiska
27. Svenska Folkpartiets ungdomsorganisation vill se ett modernare Svenska Finlands
Folkting, med större visioner än ____. Folktinget är idag ____ från en förgången tid,
där medaljutdelningen tycks vara verksamhetens huvudsyssla. De säger sig arbeta för
det svenska i Finland, men för att göra det framgångsrikt så krävs mera ____.
A det rådande – ett eko – medlemmar
B det gamla – en fornlämning – kampanjer
C det föregående – en spillra – pengar
D det nuvarande – en relikt – nytänkande
28. Novellisten Alice Munro fick Nobelpriset i litteratur för att hon är en av vår tids
största författare. Det finns ingen annan författare som kan ____ komplexa skeenden
och stora frågor till ett så litet och kort format.
A dramatisera
B koncentrera
C extrahera
D kombinera
MEK
– 10 –
29. Naturskyddsföreningens (SNF) länsordförande har en egen förklaring till SNF:s ____
engagemang i gruvfrågan: ”Det handlar inte om att gruvbrytning inte får miljökonsekvenser, utan om vad de som engagerar sig i föreningen brinner för. Vi jobbar alla
____ och då blir det personliga engagemanget styrande.”
A brinnande – individuellt
B sakliga – ambitiöst
C lama – ideellt
D skiftande – i skift
30. Staten var tvungen att ____ i hela bankväsendet: förstatliga många banker, socialisera
enorma skulder och ta tillbaka många privatiserade företag.
A intervenera
B administrera
C investera
D alternera
MEK
Happiness or Money?
In 2006 Richard Layard, an economist at the London School of Economics, argued that unhappiness was a bigger social problem in Britain than
unemployment. Lord Layard pointed out that more people were 31_____
incapacity benefits because of depression and other mental disorders than
were on the dole.
The subsequent recession fixed that. The jobless now outnumber the
joyless – there is nothing like a drop in gross domestic product (GDP)
to remind everyone how much this much-maligned metric matters. But
32_____ the economic gloom, economists and policymakers have not
lost their interest in happiness. But is happiness, in fact, the right goal for
government?
Happiness, of course, makes an appearance in America’s founding documents. But the Declaration of Independence does not say that government
should pursue the happiness of its citizens, only that it should 33_____ its
citizens’ unalienable right to pursue it for themselves.
If people do not know what will make them happy, governments might
helpfully tell them what might. If people know what is best for them,
but lack the self-discipline to choose it, some governments might also be
tempted to nudge them in the right direction.
But sometimes people have the knowledge and the self-command to
choose happiness, and they 34_____ fail to do so. Thus, in a recent study,
about 70% of people said they would be happier earning less money and
sleeping more. These and similar findings support the notion that money
isn’t everything. But ask people what they would actually choose, as opposed
to what would make them happy, and their answers can sometimes surprise:
17% of those who say they would be happier sleeping for longer and earning
less also say they would still choose the 35_____ job.
Money may not buy happiness. But why take the chance?
The Economist
Alternatives
31.
A promoting
B hit by
C claiming
D deprived of
32.
A owing to
B blaming
C prior to
D despite
33.
A release
B secure
C control
D recover
34.
A consequently
B seldom
C certainly
D still
35.
A higher-paying
B less demanding
C lower-paying
D more demanding
– 11 – FORTSÄTT PÅ NÄSTA SIDA »
DELPROV ELF – ENGELSK LÄSFÖRSTÅELSE
In the following text there are gaps which indicate that something has been left
out. Look at the four alternatives that correspond to each gap and decide which
one best fits the gap. Then mark your choice on your answer sheet.
– 12 –
The Young Ones
From a review of Medieval Children by Nicholas Orme
Sex, we are told, began in the 1960s. Childhood, on the
other hand, began in the seventeenth century – or so the
social historians of the 1960s and 1970s would have us
believe. According to them, ‘in medieval society the idea
of childhood did not exist’; children were simply regarded
as ‘small and inadequate adults’, who dressed, worked and
lived like their elders. As many of them died young and
most were sent away from home at a very early age to serve
in other households, parents could not afford to get too
close to their offspring and treated them with a detachment
and lack of sympathy that would be considered reprehensible today. The logical conclusion to be drawn from this
is that the concept of childhood as something distinct and
different from adulthood is a modern invention.
In his informative and entertaining study, Nicholas
Orme challenges this assumption and convincingly argues
that it is not merely flawed but untenable. Unlike his predecessors in the field, who principally relied on iconographical material, Orme has cast his net wide and drawn
on a remarkable variety of medieval sources. His meticulous research allows an immensely detailed examination
of every aspect of childhood, beginning in the womb and
ending with the progression to adulthood. The result is a
book that is nominally about children but actually covers
every aspect of medieval life, from the impact of Church
and State decrees down to the minutiae of the highly complex medieval alphabet.
As Orme demonstrates, childhood was recognised as
a distinct state in both religious and secular law from
about 1200. Before puberty, children were exempted from
making confession, receiving Communion, paying tithes
and church dues and were deemed unable to get married fully and permanently. Child weddings were frowned
upon and the Church refused to consider such marriages
as binding until the couple reached puberty and could give
their own informed consent. Two children from Cheshire
who were married in 1552 aged two and three (the groom
being so young he had to be carried in his uncle’s arms
and have his vows said on his behalf) refused to ratify their
marriage when they came of age and it therefore had to
be annulled.
In fact, such instances of very young children being
treated as if they were adults were rare and usually confined to the rich, who had properties and dynasties to
protect. As Orme ably points out, even in the medieval
period children did not emerge from their parents’ shadow until their twenties; apprentices came out of service
at that age, clerks could only be made priests at twentyfour and those of noble birth could not inherit until
twentyone. Because they lacked financial independence,
it was impractical for them to marry before they attained
majority, and most did not.
Children were provided with toys: archaeological examples of spinning tops survive from the eleventh century,
and mass-produced knights on horseback (made from an
alloy of lead and tin) from the reign of Edward I. They had
their own songs, games and riddles, depicted in manuscript
illuminations and preserved in school notebooks. Then, as
now, their youthful exuberance irritated their elders. The
dean and chapter of Exeter Cathedral complained bitterly
in 1448 about the ‘young persons’ who used their cloister
for playing with ‘the top, queck, penny prick, and most
at tennis, by which the walls of the said cloister have been
defouled and the glass windows all burst asunder’.
It is this wealth of detail and lively anecdote that makes
Medieval Children so rewarding and stimulating. In less
sure hands, it might have been overwhelming, but Orme’s
prose is clear and concise and he never loses sight of the
themes that underpin his book. Special credit should also
be given to his publishers, Yale University Press, who have
complemented his text with an equally rich collection of
illustrations. This book is a treasure trove, full of gems,
even for the non-medievalist.
Juliet Barker, Literary Review
ELF
– 12 –
PROVET ÄR SLUT. FINNS TID ÖVER,
– 13 – KONTROLLERA DINA SVAR.
ELF
Questions
36. What are we told about Orme’s book?
A It is impressive but tries to cover too wide an
area.
B Its focus on the Middle Ages is of limited interest
to modern readers.
C It is based on research that suffers from a certain
lack of precision.
D Its title hardly does justice to the subject matter
actually dealt with.
37. How can Orme’s main result best be
summarized?
A In the Middle Ages children were usually seen as
smaller versions of adults.
B There is little to indicate legal differences between
adults and children in the medieval period.
C The evidence shows that childhood was regarded
as separate from adulthood in medieval times.
D In the Middle Ages neither the Church nor the
State believed children needed special protection.
38. What is the main reason why the child
marriage in Cheshire is mentioned?
A Because it was typical of the way children were
looked upon.
B Because it was the exception to the rule even in
those days.
C Because it illustrates the extensive rights of even
very young children.
D Because it reminds us of cultural differences in
our own time.
39. Which of the following statements about
medieval children is true, according to the
text?
A Their behaviour caused much the same adult
reactions as today.
B They were given full adult status immediately
after puberty.
C There was little understanding for children’s
need to play.
D They were more well-behaved than today’s
children.
40. What can be concluded about Orme’s
book?
A His general ideas have long been widely accepted
and it makes interesting reading.
B Without illustrations most readers would find it
heavy going.
C Basic ideas held by many other historians are
disproved by its findings.
D It has a lot to offer but suffers from an overly
complicated style.