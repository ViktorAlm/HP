Verbal del n
Provpass 1 Högskoleprovet
Provet innehåller 40 uppgifter
På nästa sida börjar provet som innehåller 40 uppgifter och den totala provtiden är 55 minuter.
BÖRJA INTE MED PROVET FÖRRÄN PROVLEDAREN SÄGER TILL!
Tillstånd har inhämtats att publicera det upphovsrättsligt skyddade material som ingår i detta prov.
Instruktion
Detta provhäfte består av fyra olika delprov. Dessa är ORD (ordförståelse), LÄS (svensk läsförståelse),
MEK (meningskomplettering) och ELF (engelsk läsförståelse). Anvisningar och exempeluppgifter
finner du i ett separat häfte.
Prov Antal uppgifter Uppgiftsnummer Rekommenderad provtid
ORD 10 1–10 3 minuter
LÄS 10 11–20 22 minuter
MEK 10 21–30 8 minuter
ELF 10 31–40 22 minuter
Alla svar ska föras in i svarshäftet. Det ska ske inom provtiden.
Markera tydligt.
Om du inte kan lösa en uppgift, försök då att bedöma vilket svarsförslag som verkar mest rimligt.
Du får inget poängavdrag om du svarar fel.
Du får använda provhäftet som kladdpapper.
Svarshäfte nr.
2014-10-25
– 3 –
2. centrifug
A torkskåp
B plattform mitt i gatan
C kraftcentral
D roterande behållare
E tvättautomat
1. konferera
A värdera
B bekräfta
C överlägga
D granska
E komma överens
4. oboe
A ödebygd
B pelare
C trädgårdsväxt
D ädelsten
E blåsinstrument
3. sömndrucken
A i djup sömn
B som har stort sömnbehov
C pigg och utvilad
D som har försovit sig
E omtöcknad av sömn
6. spel för galleriet
A hemliga förhandlingar
B publikfrieri
C offentlig vadslagning
D repetition
E exklusiv underhållning
5. de facto
A för säkerhets skull
B i själva verket
C med ens
D till varje pris
E på inga villkor
8. förtrytelse
A förargelse
B förskräckelse
C förakt
D förtvivlan
E förvirring
7. efterleva
A förbättra
B ångra
C överta
D följa
E ersätta
9. välsituerad
A rik
B känd
C tränad
D artig
E kunnig
10. domesticering
A inavel
B uppfostran
C avvänjning
D inlärning
E tämjning
– 2 –
DELPROV ORD – ORDFÖRSTÅELSE
– 2 – – 3 – FORTSÄTT PÅ NÄSTA SIDA »
DELPROV LÄS – LÄSFÖRSTÅELSE
För många elever i grundskolan är algebra ett förvirrande
avsnitt i matematikundervisningen. Genom läroböckerna
ställs de snabbt inför uppgifter som handlar om att skriva
uttryck eller att förenkla uttryck, formulera ekvationer till
problem och lösa ekvationer av typen 3x + 4 = 2x – 2. Detta
ger få ledtrådar till vad algebra är. Det vore önskvärt att
eleverna fick närma sig algebra mer strukturerat. Den algebra som vi arbetar med i grundskolan tycker jag kan delas
in i tre delar. Första delen brukar jag benämna algebraiskt
tänkande. Det handlar om att använda variabelbegreppet
för att kunna lösa uppgifter där det finns relationer mellan
objekt, t.ex. relationen i ålder mellan personer samt deras
gemensamma ålder. Andra delen brukar jag benämna algebraisk grammatik. Den består av konventioner och notationer. Här ska eleverna exempelvis lära sig att 2x = 2 • x
och att 2x + x = 3x. Tredje delen är modellering. Det innebär att kunna översätta en vardaglig händelse eller något
utommatematiskt till ett algebraiskt uttryck.
I artikeln ”Från Fibonacci till algebra” beskrev jag aktiviteter som hjälper elever att förstå varför algebra är ett
effektivt verktyg i många problemlösningssituationer.
Aktiviteternas enkla samband blir gradvis alltmer utmanande, mängden information och relationer överskrider
det som vi kan hantera med huvudräkning och enkla stödanteckningar, och eleverna kommer till en punkt då de
upplever att de behöver ett nytt verktyg för att kunna lösa
problemet. För att kunna hantera de anteckningar som då
görs, med hjälp av någon form av algebraisk representation,
är nästa steg viktigt. I många läroböcker brukar detta vara
lektion ett, men enligt mig är det självklart att detta avsnitt
kommer efter uppgifter som kräver algebraiskt tänkande.
Strävan att skriva uttryck i enklaste form ställer till problem för eleverna. För några år sedan började jag be mina
elever att sätta ut de multiplikationstecken som inte syns
och märkte att en väsentlig del av problem med notation
och förståelse försvann. Skillnaden mellan hur uttrycken
2(3 + x) och 2 • (3 + x) uppfattas är gigantisk.
För att träna detta använder vi bl.a. övningar som
påminner om sudoku. I de första matriserna ska eleverna
addera uttryck, och de kan bara fyllas i om algebraiska förenklingar görs. Matriserna går lätt att utveckla genom att
antalet rader och kolumner ändras samt att addition byts
till multiplikation. De som vill ta det ytterligare ett steg
kan göra en matris med division och hamna i polynomdivision. Det finns möjligheter för alla att få utmaningar.
Eleverna vill gärna göra egna matriser. Ge dem det i
läxa, med tillägget: så få utsatta uttryck som möjligt – likt
sudoku – men ändå lösbart. Låt dem sedan lösa varandras
matriser.
Per Berggren
Uppgifter
11. Vad menar textförfattaren att den sudokuliknande övningen ska träna eleverna i?
A Förmågan att hantera algebraiska uttryck.
B Förmågan att lösa avancerade algebraiska
problem.
C Förmågan att uppfatta algebraiska relationer
mellan objekt.
D Förmågan att översätta vardagsaktiviteter till
algebraiska uttryck.
12. Vilken uppfattning har textförfattaren om
de tre delarna i skolalgebran som han räknar upp?
A Eleverna bör lära sig algebrans grammatiska
grunder först av allt.
B Eleverna bör behärska modellering innan de
utför algebraiska aktiviteter.
C Eleverna bör öva sig i algebraiskt tänkande innan
de lär sig algebrans konventioner.
D Eleverna bör få sin första introduktion i algebra
via lustfyllda och gradvis allt svårare matriser.
Skolalgebra
– 4 – – 5 –
LÄS
Arbetstagarskapet är tvingande till arbetstagarens förmån.
Det har sin grund i den juridiska principen att en arbetsgivare och en arbetstagare inte kan avtala om att ett arbetsavtal inte är ett anställningsavtal.
Trots att arbetstagarskapet är tvingande till arbetstagarens förmån kan den som är anställd förfoga över sitt arbetstagarskap genom att träffa avtal om att anställningsavtalet
ska upphöra. Då gäller endast de allmänna avtalsrättsliga
regler som återfinns i vår allmänna avtalslag. Av särskilt
intresse är avtalslagens regel om svek, 30 § avtalslagen.
Avtalslagens regel om ogiltighet vid svek innebär att om
part har ”svikligen förlett” motparten så kan avtalet ogiltigförklaras. Vad menas då med svek i detta sammanhang?
Svekregeln innehåller två kriterier. För det första ska det
handla om en lögn. För det andra ska det vara fråga om
en lögn som objektivt sett kan sägas ha haft betydelse för
partens benägenhet att träffa avtal.
I en aktuell dom (AD 2011 nr 92) har Arbetsdomstolen ogiltigförklarat ett avvecklingsavtal med stöd av 30 §
avtalslagen. En kvinna, som träffat ett avtal om att hennes anställning skulle upphöra mot viss ersättning, kunde
bevisa att arbetsgivaren hade uttalat en osanning (att
arbetsbrist förelåg) och att osanningen objektivt sett hade
haft betydelse för hennes träffande av avvecklingsavtalet.
Svekregeln var därmed tillämplig och domstolen ogiltigförklarade avtalet.
Bevisbördan vid tillämpning av ogiltighetsreglerna i
avtalslagen ligger på den part som hävdar ogiltigheten. I
det aktuella fallet kunde arbetstagaren bevisa att arbetsgivaren hade lämnat felaktig information om påstådd
arbetsbrist, när det i själva verket förhöll sig så att arbetsgivaren avsåg att rekrytera.
Domstolen bedömde att lögnen objektivt sett hade
betydelse för arbetstagarens agerande. Om arbetstagaren
vetat om de riktiga förhållandena skulle hon inte ha ingått
avtalet, åtminstone inte på de aktuella villkoren.
Regeln om svek i avtalslagen handlar om tillit. Parter i
ett avtal ska kunna lita på varandra så att uttalade lögner
eller förtiganden av väsentliga omständigheter i princip
medför att träffat avtal är ogiltigt. Detta gäller alltså även
i arbetsrättsliga sammanhang.
Tommy Iseskog
Uppgifter
13. Vad var innebörden av det avtal som kvinnan ingått och som diskuteras i texten?
A Hennes anställning skulle fortsätta under oklara
villkor.
B Hennes anställning kunde upphöra om svekregeln var tillämpbar.
C Hennes anställning ansågs oberoende av reglerna
i avtalslagen.
D Hennes anställning skulle upphöra på grund av
arbetsbrist.
14. Vad bör AD:s utslag rimligen ha inneburit
för den berörda kvinnan, om man följer
textens resonemang?
A Att hennes anställningsavtal upphörde.
B Att hon fick ekonomisk kompensation.
C Att hennes anställning fortsatte.
D Att hon ersattes av en annan person.
Bakläxa i Arbetsdomstolen
– 4 – – 5 – FORTSÄTT PÅ NÄSTA SIDA »
LÄS
Sveriges Psykologförbund har kartlagt tillgången till psykologer vid landets samtliga vårdcentraler. Patienters tillgång till psykologer – en kartläggning av landets vårdcentraler
(2009) visar att endast 260 av landets cirka 930 vårdcentraler har psykologer anställda. 151 vårdcentraler saknar helt
tillgång till psykolog. Och mer än hälften av alla vårdcentraler har varken anställda psykologer eller vårdavtal med
privatpraktiserande psykologer.
Mahlin Olsson, utredare på Psykologförbundet, har
gjort kartläggningen.
– Kartläggningen visar en fördubbling av antalet anställda
psykologer, jämfört med kartläggningen av tillgången på
psykologer på vårdcentraler som Socialstyrelsen gjorde
2007, och det är ju bra. Men Psykologförbundet vill att
det ska finnas psykologer på samtliga vårdcentraler i landet. Det ska vara samma vård för alla oavsett var man bor
eller hur mycket pengar man har, säger Mahlin Olsson.
Skillnaderna i landet är stora. Dalarna har inga psykologer anställda och heller inget vårdavtal. Örebro saknar
anställda psykologer på sina vårdcentraler och i Östergötland har endast tre procent av vårdcentralerna anställda
psykologer. I Stockholm saknar tre av fyra vårdcentraler anställda psykologer. Gotland är ensamt om att ha
anställda psykologer på samtliga vårdcentraler.
Majoriteten, 82 procent, av samtliga vårdcentraler drivs
i offentlig regi. Skillnaderna mellan privata och offentliga
vårdcentraler är stora. Endast två procent av de offentliga
vårdcentralerna har avtal med privatpraktiserande psykologer, jämfört med 20 procent för de privata vårdcentralerna. 90 procent av fallen kommer via remiss.
Av de offentliga vårdcentralerna är det endast 30 procent som har anställda psykologer, medan 43 procent av
de privata har anställda psykologer.
– Vi vill med denna kartläggning väcka opinion och
debatt. Vi har lagt ut hela listan med landets samtliga vårdcentraler på Psykologförbundets hemsida så att alla kan
gå in och läsa och se vilka vårdcentraler som har anställda
psykologer och vilka som har avtal med privatpraktiserande psykologer, säger Mahlin Olsson.
– Förbundet vill att människor ska kunna ringa direkt
till en psykolog på sin vårdcentral, utan att behöva gå
via en läkare. Enligt våra undersökningar vill de flesta ha
psykologisk behandling, inte medicin i första hand, fortsätter Mahlin Olsson.
I kartläggningen, som gjordes under fyra veckor i
maj och juni 2009, har 894 av 930 vårdcentraler besvarat frågorna, vilket motsvarar 96 procent av samtliga
vårdcentraler.
Kajsa Heinemann
Uppgifter
15. Vilken vision för vården har Psykologförbundet, enligt texten?
A Mer jämlikhet.
B Mer privatisering.
C Mer öppenhet.
D Mer konkurrens.
16. Skillnaderna i tillgång till psykolog vid
vårdcentral varierar inom landet. Ger texten någon förklaring till detta, och i så fall
vilken?
A Ja, vårdcentralerna prioriterar medicinsk behandling framför psykologisk.
B Ja, en övervägande andel av alla vårdcentraler
drivs i offentlig regi.
C Ja, det går oftast inte att få en direkt kontakt
med psykolog i nuvarande system.
D Nej, texten ger ingen förklaring till detta.
Vårdcentraler och psykologer
– 6 – – 7 –
LÄS
Förvildade hjärtan
Selma Lagerlöfs debutroman Gösta Berlings saga (1891)
mottogs av ett antal litteraturkritiker på ett förringande
sätt. Lagerlöf ansågs vara en författare som skrev utifrån
en muntlig tradition – en ”sagotant” – och betraktades
som varken intellektuell eller nyskapande. Romanen fann
man vara både enkel och naiv. (Ett fåtal kritiker gick mot
strömmen och beskrev romanen som modern.) Senare
studier har reviderat denna (läs: ålderdomliga) uppfattning om Lagerlöfs gärning, och Vivi Edström framhåller i
sin biografi om Selma Lagerlöf (Livets vågspel, 2002) verket
som ett paradigmskifte beträffande både konstfullhet och
politisk medvetenhet.
Det är ur detta varierade mottagande som Jenny Bergenmar hämtat inspiration till sin avhandling Förvildade
hjärtan. Livets estetik och berättandets etik i Selma Lagerlöfs
Gösta Berlings saga. Bergenmar betonar att verkets ställning, såväl ur ett samtidsperspektiv som ur ett litteraturhistoriskt perspektiv, kräver en studie av dess förhållande
till samtidens filosofiska och estetiska strömningar, och
att det är än mer nödvändigt eftersom författaren är en
kvinna.
Det är genom de olika romanfigurernas förhållande till
omvärlden som tidens filosofiska diskussioner gestaltas.
Detta förhållande är könsbundet: enligt Bergenmar bidrar
den upproriska stämning som råder i romanen till att förändra de kvinnliga romanfigurernas status som medborgare. Den retoriska figur som Lagerlöf använder för att
skildra tillståndet av samhällelig och mänsklig oordning är
omkastningen. Framför allt ser Bergenmar omkastningen
som ett sätt att rubba ”könsmaktsordningen i äktenskap,
hem och förhållandet till fäderna”. En annan viktig aspekt
av avhandlingen har varit att påvisa hur romanens idévärld
byggs upp genom att växelvis anta och förkasta moraliska
axiom och hur Lagerlöf, i tidens nihilistiska anda, undvikit
att ge någon slutgiltig lösning på de frågor som de olika
episoderna i romanen väcker.
Bergenmar inleder med att beskriva 1890-talets påbörjade frigörelse från realismen samt hur det estetiska livsprojektet – nihilismen – utvecklas. På ett väl avlyssnat sätt
jämför Bergenmar romanfiguren Gösta Berling och Heidenstams figur Hans Alienus (Hans Alienus, 1892), hos
vilka man mycket riktigt kan finna många samstämmiga
idéer och ideal. ”Främlingskapets stolthet och smärta”
och det ”skönhetssvärmeri” (enligt Oscar Levertin) som
Alienus uttrycker skulle likaväl kunna gälla Gösta Berling.
Bergenmar har dock valt att betona livsglädjen, det högstämda tonläget, blandningen av stilarter samt försöken
att frigöra sig från ett förljuget samhälle som gemensamma
nämnare för de båda verken eftersom det är dessa drag som
skiljer ut dem från övrig samtida litteratur.
Lagerlöf hade förmodligen inte själv läst Nietzsche – det
tycks forskningen vara överens om. Emellertid var författaren både intresserad av och känslig för tidens tendenser. Verkets spänning mellan det apolloniska och det
dionysiska – skenet som gör livet meningsfullt och den
hedonistiska, lustfyllda utlevelsen – är något Bergenmar
framhåller, och hon menar att detta inte gestaltas genom
någon enskild individ utan som en kollektiv stämning.
Denna kollektiva stämning av uppbrott och kaos, som
tematiskt framställs genom ett ”bejakande av kärleken”,
är en kvinnornas sak där Gösta Berling inte har någon
framskjuten position. Anledningen är, enligt Bergenmar,
att Berling är ”lika mycket en Don Juan (som är namnet på hans häst, egen anm.) som en Faust”. Denna synvinkel är något skev eftersom nihilism, som jag förstår
den, förutsätter en extrem subjektivism som i mina ögon
bäst gestaltas av Gösta Berling själv genom hans ständiga
pendlande mellan storhetsvansinne och leda orsakad av
ett begär som är omöjligt att tillfredsställa. Därutöver bör
man med tanke på ovan nämnda namnsymbolik påminna
sig att Gösta Berling även flankeras av en hund – Tankred
– vars namn leder i en helt annan riktning än mot en
manlighet i kris.
I avhandlingens fjärde kapitel beskriver Bergenmar
hur Lagerlöfs verk kan sägas vara en hybrid mellan det
muntliga berättandet och det skriftliga framställningssättet. Verket är en lyckad sammansmältning av saga och
roman vilket skapar ett personligt tilltal och fängslar läsaren. Kapitlets inriktning mot berättarteknik kan i viss mån
uppfattas som inkonsekvent för avhandlingen som helhet. Särskilt kan begreppsapparaten kritiseras för att vara
godtycklig eftersom Bergenmar underlåter att informera
läsaren om anledningen till sitt val.
Det är i nästföljande kapitel Bergenmar låter sig engageras och för fram sitt credo med emfas: att moderniseringen
innebär en konflikt mellan rationalitet och känsloliv och
att Lagerlöf genom detta tema skriver in sig i litteraturhistorien genom att låta även kvinnor utvecklas och delta
i samhällsförändringen. Omvälvningen är ett kvinnligt
projekt, mannen står för förvildning. Med denna slutsats tycks avhandlingen till viss del sammanfalla med den
senaste i raden av Lagerlöfavhandlingar: Maria Karlssons
avhandling, Känslans röst. Det melodramatiska i Selma
Lagerlöfs romankonst (2002), som delvis behandlar Gösta
Berlings saga. I detta kapitel, som är både välskrivet och
intressant, förs även en diskussion om förnuft ställt mot 
– 6 – – 7 – FORTSÄTT PÅ NÄSTA SIDA »
LÄS
känsla samt erotik och etik. Hur ska människan kunna
leva utan vare sig religiösa eller sociala lagar? Hur ska hon
ensam kunna avgöra vad som är gott och ont?
Romanens avslut tycks uttrycka ett avståndstagande
från den erotiska utlevelsen till förmån för en altruistisk
människokärlek, men sensmoralen är långt ifrån entydig.
Bergenmar framhåller ett slut utan syntes vilket harmonierar med romanens genomgående strategi att låta det
moraliska ställningstagandet pendla såväl genom tema
som genom komposition, något som blir belyst på ett
utmärkt sätt. Bergenmar har heller inte förbisett tidigare
forskningsresultat samtidigt som hon tydligt redogjort
för sina egna ståndpunkter. Möjligtvis hade avhandlingen
tjänat på ytterligare sammanhållning; ibland är associationerna väl yviga och texten sveper därmed över alltför
många infallsvinklar. Och kanske är jag inte fullt övertygad om den skarpa gräns som Bergenmar drar mellan
konsekvenserna av kvinnornas respektive Gösta Berlings
(samt de övriga kavaljerernas) handlingar – för mig framstår de samtliga som en skara desillusionerade varelser –
men de iakttagelser som framförts är både intressanta och
tänkvärda, och romanens nihilistiska tendens som Bergenmar redogjort för är en mycket intressant ståndpunkt och
något för forskningen att gripa tag i framgent.
 Maria Wahlström
nihilism = ståndpunkt som förnekar att det existerar en
objektiv grund för t.ex. kunskap eller moraliska värden
Uppgifter
17. Vad är huvudinriktningen för den recenserade avhandlingen om Gösta Berlings saga?
A Att belysa kopplingarna mellan romanens innehåll och dåtidens idéer.
B Att utforska det blandade mottagande som
romanen fick när den gavs ut.
C Att undersöka förhållandet mellan romangestalten Gösta Berling och dåtidens mansroll.
D Att klarlägga i vilken grad romanens motiv har
stöd i Selma Lagerlöfs egen livssituation.
18. I en fråga ställer sig recensenten tveksam
till Jenny Bergenmars resonemang om
Gösta Berlings saga. Vilken fråga?
A Frågan om vilken nutida ställning romanen har.
B Frågan om vilken litterär genre romanen tillhör.
C Frågan om vilken roll tidsandan spelar i romanen.
D Frågan om vilken betydelse kön har i romanen.
19. Hur kan man utifrån texten bäst beskriva
romanen Gösta Berlings saga?
A Traditionstyngd och med många symboler.
B Växlingsrik och utan svar.
C Koncentrerad och med klara ideal.
D Flyktig och utan budskap.
20. Hur betraktar recensenten sammanfattningsvis Jenny Bergenmars ståndpunkter?
A Som i huvudsak en bekräftelse av andra forskares slutsatser.
B Som väl värda att begrunda och dessutom
utforska vidare.
C Som inspirerande för både andra forskare och
vanliga läsare.
D Som alltför långtgående för att motivera till
fortsatt forskning.
– 8 –
21. Ett centralt kapitel i boken är ett collage av ____ om ensamhet som hon har läst i
böcker och artiklar och sedan ____ lite grann efter eget huvud.
A förvrängningar – beskurit
B uppfattningar – plagierat
C symboler – kopierat
D påståenden – förändrat
22. De tidiga avhoppen har många olika orsaker. Studenten kan till exempel ha upptäckt
att han eller hon gjort ett felval. Men det kan också handla om svårigheter att klara av
utbildningen. Matematiken anges som en ____ i flera självvärderingar.
A minnesbeta
B rotvälska
C stötesten
D tankenöt
23. Det var en tystlåten och kraftigt byggd man med så stubinkort hår att han ____ tycktes vara helt skallig. Svensson var 38 år gammal och hade nyligen kommit till roteln
från Huddingepolisen där han ägnat många år åt utredningar om gängbrottslighet. Han
hade rykte om sig att ____ ett häftigt humör och hårda nypor, vilket var en ____ för
att han möjligen använde metoder gentemot klientelet som inte var helt förenliga
med det polisiära reglementet.
A ibland – förena – analys
B till synes – uppbåda – tolkning
C på håll – besitta – omskrivning
D verkligen – anta – beskrivning
24. Idag har det ena minnet efter det andra ____ honom. Några av dem har varit beklagliga, några ganska bra; några har stämt ner hans humör och gjort honom ____.
A avlöst – disträ
B hemsökt – moloken
C påmint – yster
D svikit – lidelsefull
DELPROV MEK – MENINGSKOMPLETTERING
– 9 – FORTSÄTT PÅ NÄSTA SIDA »
25. Efter omkring 3 veckors ruvning kläcks kycklingarna, som redan från början är ganska
____ och kan följa modern och under hennes ledning söka föda.
A försiktiga
B försigkomna
C förfördelade
D förtjänstfulla
26. Begränsningsåtgärder inom äldrevården får inte förekomma ____ och flera studier
visar att åtgärderna inte har lett till ett minskat antal fallskador. Begränsningsåtgärder
ska vara ordinerade, och i de fall de förekommer måste de ____ och regelbundet
omprövas.
A rutinmässigt – beordras
B tidsmässigt – rapporteras
C slentrianmässigt – dokumenteras
D regelmässigt – åtgärdas
27. Naturalisterna drevs inte bara av ambitionen att fokusera på social misär och utsugning av arbetare. Orättvisa och korruption i alla dess former var som ____ för dem.
A vita fläckar
B blå dunster
C svarta får
D röda skynken
28. Vi kan se spåren av människors ____ arbete i äldre tid med att erövra och nyttja
detta landskap för produktion av ____; här dikade man ____ för att få slåtter av gräs
på så kallade översilningsängar, alltså naturlig ängsmark som genom grävda diken tillförs vatten.
A sträva – spannmål – åkermark
B idoga – djurfoder – myrar
C flitiga – träråvara – skogar
D kärva – energigrödor – sjöar
MEK
– 10 –
29. Hans vision var ett ____ Stockholm, en storstad i stil med New York, med nattöppna
restauranger, affärer och teatrar. I den meningen var han en radikal modernist. Men
han var ingen estet. Han såg på Stockholm med ingenjörens ögon, inte med ____.
A urbant – arkitektens
B provinsiellt – konstnärens
C kommersiellt – entreprenörens
D subkulturellt – regissörens
30. I en uppföljningsstudie fick studenterna göra en utvärdering av övningen. Många ogillade att de osjälviska fick de rättvisa, alltså de som hade tagit och gett ungefär lika
mycket, att framstå som dåliga. Man kommenterade också att de osjälviska bröt mot
____ genom att hålla sig för goda för belöningssystemet.
A konvenansen
B legitimiteten
C diskrepansen
D generositeten
MEK
– 11 –
– 11 – FORTSÄTT PÅ NÄSTA SIDA »
DELPROV ELF – ENGELSK LÄSFÖRSTÅELSE
Today’s Fiction
Our planet is getting mad as hell and it isn’t going to take
it any longer. It’s an old theme but a rich one, and in the
1950s and 60s it provided plots for dozens of science-fiction disaster novels. Cities were drowned, oceans eradicated and pastures killed off as authors subjected civilisation
to indignities – apocalyptic literature that mirrored the
era’s cold war uncertainties. Today, this kind of storytelling
has taken on a harder edge and eco-thrillers have become
a more robust genre on the page and the screen. Environmental fiction is moving away from its roots in science
fiction and becoming part of mainstream literature – as
is revealed by some of the most recent novels to tackle
climate change and the like.
Online Advertising
Digital media’s big sale push worldwide may centre on
how easy it is for marketers to measure the performance
of online advertising campaigns, but such issues tend to
get pushed to the side in China, home to the world’s largest internet population. Most online advertising in the
Middle Kingdom, much like neighbouring Japan and
Korea, is not priced by how many people have seen an ad,
or how many people were intrigued enough to click on
it, but how long an ad is posted on a site. There has been
no shortage of forecasting over the years, predicting the
demise of a pricing model criticized as an antiquated old
media legacy by detractors, but the reason it is still used
in China is because that’s the way most online advertisers,
usually small and medium-sized companies with limited
resources, like it. Cost-per-day not only has the benefit of
familiarity, but with credible data thin on the ground it
also provides a relatively reliable way of gauging the reach
of digital campaigns.
Question
31. What is the main point here?
A Environmental fiction is now a regular part of
contemporary literature.
B Science fiction and eco-thrillers are pure
storytelling.
C Environmental fiction is best described as books
on catastrophes and wars.
D Science fiction is sometimes close to ordinary
fiction in its criticism of modern society.
Question
32. What is suggested about online
advertising in China?
A It is evaluated in the same way as in the rest of
the world.
B Medium-sized businesses cannot afford online
advertising.
C It is nowadays less frequently used than in Japan.
D Medium-sized businesses prefer time-based
online advertising. 
– 12 –
Lost Women of Science
In December 1788, the astronomer royal, Dr Nevil Maskelyne, Fellow of the Royal Society, wrote to 38-year-old
Caroline Herschel congratulating her on being “the first
woman in the history of the world” to discover not one,
but two new comets. Her celebrity would, as the director
of the Paris Observatory noted, “shine down through the
ages”.
Dr Maskelyne hoped Caroline Herschel did not feel
isolated among the male community of astronomers in
Britain and “for the benefit of terrestrial astronomy, will
not think of taking a flight”, at least not until her achievements were recognised by his colleagues in the Royal
Society. Curiously, no such recognition was forthcoming.
Although it was founded in 1660, women were not permitted by statute to become fellows of the Royal Society
until 285 years later, in 1945. The re-examination of the
Royal Society archives during its 350th birthday has
thrown new and unexpected light on the lost women of
science. It emerges that women had a far more fruitful, if
sometimes conflicted, relationship with the Royal Society
than has previously been supposed.
Indeed, the Royal Society archives suggest something
so fundamental that it may require a subtle revision of
the standard history of science in Britain. This is the previously unsuspected degree to which women were a catalyst in the early discussion of the social role of science.
More even than their male colleagues, they had a gift
for imagining the human impact of scientific discovery.
Precisely by being excluded from the fellowship of the
society, they saw the life of science in a wider world. They
raised questions about its duties and its moral responsibilities, its promise and its menace, in ways we can appreciate far more fully today.
The first woman to attend a meeting of the Royal Society
was Margaret Cavendish, the Duchess of Newcastle, in
May 1667. There were protests from the all-male fellows –
the scandal was reported – and the dangerous experiment
was not repeated for another couple of centuries.
Margaret Cavendish later raised issues that have become
perennial. She mocked the dry, empirical approach of the
fellows, violently attacked the practice of vivisection and
wondered what rational explanation could be given for
women’s exclusion from learned bodies. She questioned
the Baconian notion of relentless mechanical progress
in her polemic Observations on Experimental Philosophy
(1668). She also produced arguably the first-ever sciencefiction story, The Blazing World (1666), which considered
the alternative futures of science. All this earned her the
sobriquet “Mad Madge”.
The first original paper that might be considered as part
of a scientific research programme conducted by a woman
and published in the Royal Society’s journal, Philosophical Transactions, concerned extra-terrestrial phenomena.
It was by Caroline Herschel (sister to William Herschel,
the great Romantic astronomer) in August 1786. Caroline
Herschel’s speciality was discovering comets, of which she
found eight at a time when fewer than 30 were known.
Her brother was immensely proud of her, built her special
telescopes and helped her to obtain the first state salary
for a female astronomer in Britain. Caroline Herschel also
kept an observational journal for more than 30 years. It
is one of the earliest records of how science actually gets
done, its secret tribulations as well as its public triumphs.
By the turn of the century, major science was indeed
done by women. Heartha Ayrton was producing highly
original work on the electric arc. Although rejected as a
fellow in 1902, she was the first woman to read her own
paper at a Royal Society meeting two years later and was
awarded the Royal Society’s Hughes medal in 1906. Slowly
the tide was turning.
These remarkable women had already added a third
dimension to the whole scientific enterprise as originally
conceived by Lord Bacon, and by the founding fathers of
the Royal Society. The two primary aims of science had
long been established as the discovery of the nature of
physical reality “by experiment and proof”, and the applications of such discoveries “for the relief of man’s estate”.
The third, fundamental imperative is that science should
disperse the seeds of knowledge to all and as imaginatively
as possible. Until science knowledge was explained, explored and widely understood, the work of scientists would
always be incomplete.
Richard Holmes, The Guardian Weekly
ELF
– 13 – FORTSÄTT PÅ NÄSTA SIDA »
ELF
Questions
33. What can be concluded about women and
the Royal Society?
A Even though not approved as fellows of the
Royal Society, female researchers managed to
excel in science.
B Women scientists were often hostile to members
of the Royal Society.
C The Royal Society welcomed female scientists as
early as the 17th century.
D Regardless of public opinion, women had had the
right to join the Royal Society since its founding.
34. What was women’s most important contribution to early science, according to the
text?
A They wrote a large number of books on the
history of science.
B They made it easy for scientists to reach out to
different communities.
C They highlighted the threat of science to
ordinary citizens.
D They discussed science in relation to people’s
everyday lives.
35. What are we told about Margaret Cavendish?
A She was a multifaceted writer who questioned
many aspects of science.
B She led an immoral life and was therefore not
invited to lecture on science.
C She distrusted most scientists of her time and
wrote about it in her poems.
D She was a brilliant scientist who was diagnosed
with a mental disorder.
36. Which of the following alternatives best
corresponds to the expression “its secret
tribulations as well as its public triumphs”
in the text?
A The conflicts and challenges of science.
B The confidentiality and privacy of science.
C The hardships and successes of science.
D The anonymity and openness of science.
37. What is the writer’s main conclusion in
the last paragraph?
A The Royal Society’s main goal was to prove and
certify new scientific findings.
B Female researchers contributed to the spread of
scientific knowledge among the general public.
C Women scientists were mainly engaged in the
practical application of scientific results.
D Lord Bacon was among the first scientific
researchers who understood the importance of
science in society.
– 14 – – 15 –
ELF
Health Care
As the health care reform rolls out over the next five years
and millions of newly insured seek treatment, the shortage of general-medicine doctors will only worsen. Many
researchers anticipate that physician assistants (PAs) and
nurse practitioners will step in to fill that gap. They are
already on the front lines, handling more and more routine visits, and their numbers are expected to increase in
the coming years. Researchers are finding that the presence
of PAs and nurse practitioners at doctors’ offices may help
improve both the quality and availability of medical care.
Fish
Our birds may be in trouble, but life is looking up for
our fish, according to our leading supermarket chains.
They are reporting soaring sales of so-called alternative
fish, including pollack, dab, mussels, squid and sardines,
in place of once-staple cod, haddock, tuna and farmed salmon. The switch in customer preferences was apparently
sparked by a television campaign, Fish Fight. It highlighted the wastefulness of “discard” fishing practices, which
involves throwing back dead and dying fish that are surplus to catch quotas, or else unwanted by fishmongers and
supermarkets.
Question
38. What are we told?
A The health care reform will change existing
routines regarding the handling of patients.
B Many general-medicine doctors feel threatened
by other professional categories due to recent
health care reforms.
C The health care reform will lead to lower
medical costs among the general public.
D Fewer general-medicine doctors will be needed
in the future.
Question
39. What is the main point here?
A People today prefer fish to poultry and meat.
B Illegally caught fish are being wasted.
C Previously unpopular fish are nowadays in
demand.
D People prefer buying fish from supermarkets.
AND HERE ARE SOME SHORTER TEXTS:
– 14 –
PROVET ÄR SLUT. FINNS TID ÖVER,
– 15 – KONTROLLERA DINA SVAR.
ELF
Cleopatra
More than two millennia after it took place, the story of
Cleopatra has lost none of its grip on the world’s imagination. It has inspired great plays, novels, poems, movies,
works of art, musical compositions both serious and silly,
and of course histories and biographies. Yet, for all this
rich documentation and interpretation, it remains at least
as much legend and mystery as historical record, which
has allowed everyone who tells it to play his or her own
variations on the many themes it embraces.
Question
40. Which of the following statements is most
in line with the text?
A The artistic works about Cleopatra keep close
to historical facts.
B Cleopatra has been characterized as a beautiful
and imaginative woman.
C Recent documentaries on Cleopatra tend to
focus on unknown aspects of her life.
D Cleopatra appears in many cultural genres due
to her intriguing life.