Verbal del
Provpass 5 Högskoleprovet
Provet innehåller 40 uppgifter
På nästa sida börjar provet som innehåller 40 uppgifter och den totala provtiden är 55 minuter.
BÖRJA INTE MED PROVET FÖRRÄN PROVLEDAREN SÄGER TILL!
Tillstånd har inhämtats att publicera det upphovsrättsligt skyddade material som ingår i detta prov.
Instruktion
Detta provhäfte består av fyra olika delprov. Dessa är ORD (ordförståelse), LÄS (svensk läsförståelse),
MEK (meningskomplettering) och ELF (engelsk läsförståelse). Anvisningar och exempeluppgifter
finner du i ett separat häfte.
Prov Antal uppgifter Uppgiftsnummer Rekommenderad provtid
ORD 10 1–10 3 minuter
LÄS 10 11–20 22 minuter
MEK 10 21–30 8 minuter
ELF 10 31–40 22 minuter
Alla svar ska föras in i svarshäftet. Det ska ske inom provtiden.
Markera tydligt.
Om du inte kan lösa en uppgift, försök då att bedöma vilket svarsförslag som verkar mest rimligt.
Du får inget poängavdrag om du svarar fel.
Du får använda provhäftet som kladdpapper.
Svarshäfte nr.
2017-04-01
– 3 –
2. dränage
A tillsättning av vätska
B ansamling av vätska
C bortledning av vätska
D läckage av vätska
E avdunstning av vätska
1. symtomatisk
A förstärkande
B övertygande
C förklarande
D kännetecknande
E förlåtande
4. eskapism
A storhetsvansinne
B ödestro
C självplågeri
D lyckorus
E verklighetsflykt
3. ögonblickligen
A för tillfället
B utan dröjsmål
C alldeles nyss
D utan eftertanke
E i förbifarten
6. jämkning
A betalning
B avgörande
C förbättring
D genomgång
E anpassning
5. anvisa
A tilldela
B påminna
C tyda
D åtfölja
E driva
8. skröna
A tomt skryt
B olöst mysterium
C fantasifull berättelse
D traditionell folkvisa
E gammalt visdomsord
7. missunnsam
A orättvis
B anspråkslös
C ovärdig
D självcentrerad
E ogenerös
9. representera
A motsvara
B understödja
C tillträda
D introducera
E medverka
10. deduktion
A inverkan
B skildring
C upplägg
D härledning
E iakttagelse
– 2 –
DELPROV ORD – ORDFÖRSTÅELSE
Reg 17 A Version 6 jm.indd 2 2017-01-18 09:13:52
– 2 – – 3 – FORTSÄTT PÅ NÄSTA SIDA »
DELPROV LÄS – LÄSFÖRSTÅELSE
KK-stiftelsen har gett ut en handbok om hur man upprättar avtal om immaterialrätt. Det är den första i sitt slag.
Marianne Andersson, chefsjurist vid Uppsala universitet,
har arbetat fram handboken.
Allt oftare samarbetar högskolornas forskare med företag i olika projekt för att gemensamt utveckla nya produkter eller metoder.
I och med denna samverkan möts två helt olika kulturer, där forskaren å ena sidan vill sprida sina resultat,
medan företaget å andra sidan arbetar på en kommersiell
marknad. Det blir därför viktigt att i avtal reglera vad som
ska gälla mellan parterna i fråga om forskningsprojektets
resultat, och det är här IPR-avtal kommer in i bilden.
IPR är en förkortning av Intellectual Property Rights,
i Sverige kallat immaterialrätt, som bland annat reglerar
patentskydd och upphovsrätt. KK-stiftelsen har ofta som
krav för sin forskningsfinansiering att IPR-avtal upprättas.
– Handboken är tänkt att fungera som ett verktyg för
parterna i ett forskningsprojekt, säger Marianne Andersson och berättar att den bland annat innehåller en checklista över de krav som bör regleras i ett IPR-avtal.
– Det är ju viktigt att projektresultaten ska kunna
användas av både högskolan och företagen, men det allra
viktigaste är att resultaten kommer samhället till nytta.
IPR-avtalen har blivit allt bättre, och medvetenheten
har ökat om hur viktiga de är, tycker Marianne Andersson.
– Parterna utbyter ju hela tiden resultat i denna samverkan eftersom de arbetar mot ett gemensamt mål. I avtalet
bör man lyfta upp eventuella problem och man kan till
exempel skriva in i vilka situationer parterna ska inleda
förhandlingar.
– Det kan till exempel vara svårt att komma fram till
vem av parterna som ska ansöka om patent. Det är också
bra att reglera vad som händer vid en partsväxling, det
vill säga när någon part vill gå ur samarbetet och någon
annan vill gå in. Publicering av resultaten kontra skydd
för företagshemligheter är ett annat område där problem
kan uppstå.
Marianne Andersson pekar även på att det är viktigt att
komma fram till hur man ska lösa tvister och att lyhördhet
och kommunikation måste finnas mellan parterna.
– Det krävs målinriktning och god vilja att jobba med
detta, men om man lägger ner tid på ett ordentligt förarbete och på att diskutera igenom förutsättningarna så
har man igen det senare, säger hon.
Margareta Andersson
KK-stiftelsen = Stiftelsen för kunskaps- och kompetensutveckling; finansiär av forskning vid svenska högskolor
Uppgifter
11. Vilket är det huvudsakliga syftet med den
handbok som texten refererar till?
A Att föreslå en uppdaterad lagstiftning för samarbetet mellan forskare och företag.
B Att klargöra samhällets juridiska intressen i
förhållande till forskning och marknad.
C Att föreslå lagar för en verksamhet som inte
tidigare omfattats av lagstiftningen.
D Att ge råd om hur man förebygger tänkbara
konflikter inom ett forskningsprojekt.
12. Vilken slutsats är mest rimlig att dra av
texten?
A Patenträtten har länge varit otillräckligt reglerad
i Sverige.
B Bra avtal och regler skyddar både forskare och
företag.
C Patenträtten är ofta en förutsättning för projektfinansiering.
D Bra avtal och regler garanterar forskningens
samhällsnytta.
Rätt avtal
Reg 17 A Version 6 jm.indd 3 2017-01-18 09:13:52
– 4 – – 5 –
LÄS
Immunsystemet
Teorin om en psykologisk påverkan på komponenter i
immunförsvaret är i många fall pålitlig och väldokumenterad. Däremot har det varit svårare att avgöra vilken
betydelse denna psykologiska påverkan på immunförsvaret har för den faktiska hälsan, men även här har vissa
framsteg gjorts i senare års forskning. Exempel på detta är
att de förändringar man ser i immunförsvaret hos studenter i samband med stress inför en tentamen också tycks
leda till att ett sår efter biopsi läker långsammare än under
en stressfri period.
Stress brukar i allmänhet förknippas med ett försämrat
immunförsvar. Generellt tycks verkligen huvudeffekterna
av stress vara negativa, åtminstone på sikt, men det vore
en grov förenkling att hävda att stress enbart är immunkomprimerande. Det hänger ihop med det starka anpassningsvärde för bland annat infektionsförsvaret som ligger
i akuta stressreaktioner.
I den ursprungliga idén om stress, som formades av
fysiologen och professorn Hans Selye, ingick en föreställning om en omkullkastad jämvikt, homeostas, där stressorerna kunde vara av både mental och somatisk karaktär. Ny kunskap visar hur relevant Selyes perspektiv var i
denna bemärkelse.
När en mikroorganism tränger in i vår kropp utlöser
detta en larmreaktion som syftar till att skydda och att
reparera. En inflammation startar, och området kring
skadan rodnar och blir svullet och ömt. Hur förmedlas
information från skadestället till andra områden, och har
hjärnan något med saken att göra?
Immunsystemets celler, de vita blodkropparna, samverkar med nervceller i inflammationsreaktionen och gör
platsen tillgänglig och lockande för andra blodkroppar.
En viktig grupp signalämnen i detta sammanhang är så
kallade cytokiner, som utgörs av hormonliknande äggviteämnen. Efter att tidigare ha intresserat endokrinologer
och immunologer på grund av sin förmåga att orsaka feber
och aktivera vita blodkroppar, har de på senare tid lanserats som relevanta för gerontologer (eftersom cytokinhalterna stiger kraftigt vid ökad ålder) och faktiskt också för
psykologer.
I en artikel sammanställer exempelvis forskarna Steven
Maier och Linda Watkins olika forskningsresultat och teorier gällande förhållandet mellan beteende och cytokiner.
Författarna sammanfattar rön enligt vilka cytokiner är signalämnen inte bara i immunsystemet utan också i nervsystemet och – inte minst – i kommunikationen mellan
immunsystemet och hjärnan. Konsekvenserna av cytokinernas aktivitet är stora, och intressant nog verkar cytokinerna kunna aktiveras inte bara av immunaktivitet som
svar på mikroorganismers inträde i kroppen utan också av
psykologisk stress.
Några cytokiner är viktiga i en inflammationsreaktion
och kallas därför pro-inflammatoriska. När dessa ämnen
utsöndras aktiveras delar av immunsystemet, men signaler skickas också till hjärnan. Som ett resultat känner vi
oss febriga och trötta samt förlorar aptit, motivation och
intresse för omvärlden.
Bakom den hängighet vi känner när vi till exempel
smittas av influensa tycks ligga cytokinernas påverkan
på hjärnstrukturer som är viktiga för att upprätthålla
homeostas, till exempel hypothalamus och hippokampus.
I medicinska sammanhang talar man om akutfasreaktionen, där organismen ställer om sig på en rad olika sätt för
att så effektivt som möjligt försvara sig mot en infektion.
Det tycks som om kroniska störningar i många av dessa
mekanismer kan hänga ihop med, och kanske utlösas av,
psykiska påfrestningar.
Aktiverade immunceller orsakar fysiologiska, beteendemässiga, affektiva och kognitiva förändringar i ett mönster som sammantaget kan kallas sjukdomsrespons. Dessa
förändringar är adaptiva i återhämtningsprocessen. Exempelvis uppstår feber, vilket ökar kraften i vissa immunreaktioner och gör det svårare för en del smittämnen att
föröka sig. Sömn- och aktivitetsmönster ändras, vilket
gör att vi sparar energi som behövs för den kraftigt ökade
ämnesomsättning som krävs vid feber.
Vi tappar aptiten och använder lagrad energi, frigjord
via stresshormon, snarare än att söka ny föda. Detta sparar
också energi på kort sikt. Tillgången till fritt järn minskar,
även detta till förfång för en invaderande mikroorganism.
Dessutom kan ökad smärtkänslighet, sänkt sinnesstämning och nedsatt förmåga till viss typ av inlärning påvisas.
Att ändra beteende gör att vi lättare blir friska.
En evolutionär bakgrund till kommunikationen mellan immunsystemet och hjärnan är troligen att en viss
typ av immunceller, som kallas makrofager (”storätare”),
kommunicerade med nervceller långt innan nervcentra
samlades i en avgränsad hjärna. Mekanismer för distanskommunikation har sedan utvecklats mellan hjärna, hormonsystem och immunförsvar.
När hjärnan, via cytokinerna, tar emot en tillräckligt
stark signal från immunsystemet tycks vissa nätverk aktiveras som också är centrala i en stressreaktion. Ett exempel
är att hypothalamus stimulerar hypofysen, vilken i sin tur
stimulerar binjurarna att producera kortisol. Vi ser alltså
en klassisk stressreaktion.
Reg 17 A Version 6 jm.indd 4 2017-01-18 09:13:52
– 4 – – 5 – FORTSÄTT PÅ NÄSTA SIDA »
LÄS
En hel återkopplingskrets är beskriven på detta sätt, och
slutsatsen är med andra ord att samma delar av nervsystemet
förefaller kunna aktiveras antingen av mentala upplevelser
(akut psykisk stress) eller av infektion. Orsakerna är skilda,
men effekterna snarlika. Förutom förändringar i beteende,
hormonnivåer, aktiviteten hos vita blodkroppar och en
ändrad ämnesomsättning i levern tycks psykiska stressorer faktiskt också kunna ge feber! Faktum är att rampfeber inför att tala offentligt eller att delta i en idrottstävling kan ge förhöjd kroppstemperatur.
Många av de stressreaktioner som setts som destruktiva
eller patofysiologiska bör hellre förstås som akuta adaptiva
antecipatoriska reaktioner som påskyndar återhämtningsprocessen vid en skada. Stress kan till exempel förbereda
makrofager för att producera cytokiner. Vetskapen om en
hotande skada kan så att säga instruera makrofagerna till
höjd beredskap och därmed spara tid om en verklig skada
sker.
Allt mer inom forskningen talar för att immunsystemets interaktion med nervsystemet är betydelsefull, och
att kommunikationen mellan systemen kan vara av reglerande natur. En viktig slutsats är att systemen drar nytta
av en samverkan för att förbättra och förutsäga organismens behov av skydd; en annan slutsats är att vissa gemensamma neuronala, immunologiska och endokrina kretsar
tycks kunna aktiveras på olika sätt.
 Mats Lekander
somatisk = kroppslig
adaptiv = som uppkommer genom anpassning
patofysiologisk = som avser hur en organisms funktion
påverkas av sjukdom
antecipatorisk = föregripande
Uppgifter
13. Hur kan man utifrån texten bäst sammanfatta forskarnas nya rön beträffande
cytokiner?
A Cytokinerna tillhör nervsystemet och inte
immunsystemet, vilket man tidigare trott.
B Cytokinerna har en mer omfattande och varierad funktion än man tidigare trott.
C Cytokinernas verksamhet är, tvärtemot vad man
tidigare trott, till nytta för kroppen.
D Cytokinernas uppbyggnad och sammansättning
är helt annorlunda än vad man tidigare trott.
14. Hur beskrevs begreppet stress från början,
av texten att döma?
A Som en prioritering av aktiviteter.
B Som en anpassning till förändrade omständigheter.
C Som en fysiskt eller psykiskt orsakad obalans.
D Som en aktivering av skyddsmekanismer.
15. Vilken ny kunskap om stressreaktioner
presenteras i texten?
A Stressreaktionerna kan leda till att kroppens eget
försvar mobiliseras inför en eventuell skada.
B Stressreaktionerna stimulerar de försvagande
funktionerna hos nerv- och immunsystemet.
C Stressreaktionerna kan hjälpa till att motverka
de skadliga följderna av akut sjukdomsrespons.
D Stressreaktionerna har en i huvudsak negativ
inverkan på immunförsvaret.
16. Vad kan på ett övergripande sätt sägas
känneteckna de fysiologiska processer
som beskrivs i texten?
A Kommunikation och samverkan.
B Isolering och förstärkning.
C Balans och uteslutning.
D Försvar och nedbrytning.
Reg 17 A Version 6 jm.indd 5 2017-01-18 09:13:52
– 6 – – 7 –
LÄS
Från gängledare till Herrens smorde
Bergenprofessorn Sverre Bagges senaste studie heter From
Gang Leader to the Lord’s Anointed. Kingship in Sverris saga
and Hákonar saga Hákonarsonar. Den ansluter sig vad
gäller tematiken till författarens tidigare mentalitets- och
ideologihistoriska undersökningar av den norska kungaspegeln och av Snorre Sturlassons samhällssyn. Huvudsyftet med den mycket läsvärda boken är att jämföra
två norröna kungabiografier från 1200-talet – så kallade
kungasagor – i syfte att studera samtida föreställningar
om kungen och kungadömet. Den första sagan, Sverres
saga, påbörjades av den isländske abboten Karl Jónsson
i slutet av 1180-talet efter kung Sverres egen anvisning
och fullbordades efter kungens död cirka 25 år senare.
Den andra sagan är Håkon Håkonssons saga, som skrevs
av Snorre Sturlassons brorson Sturla Tordsson 1263–1265,
strax efter kung Håkons död, på uppdrag av dennes efterföljare, Magnus Lagaböter.
Huvudtesen i boken är att Sverres saga i huvudsak speglar ett äldre norrönt kungaideal, enligt vilket kungen i
första hand framstår som anförare av beväpnade styrkor
(”gang leader”), medan däremot Håkon Håkonssons saga
i huvudsak speglar den medeltida föreställningen om
kungadömet av Guds nåde och den av Herren smorde
(”the Lord’s anointed”). Genom att jämföra de båda biografierna, som tillhör samma genre men har skrivits med
nästan ett halvsekels mellanrum, skulle vi alltså kunna
följa hur en ny uppfattning om kungadömet växer fram i
Norge under 1200-talets lopp.
Onekligen finns det mycket som talar för Bagges tes
såtillvida att kung Sverre i Sverres saga oftast framstår som
”gang leader”, medan kung Håkon i Håkon Håkonssons
saga för det mesta framstår som ”Herrens smorde”, det
vill säga som en upphöjd härskare av Guds nåde. Frågan
är dock hur mycket av detta intryck som beror på skilda
uppfattningar om kungadömet och hur mycket som beror
på andra faktorer, till exempel faktiska olikheter mellan
de båda kungarna eller olikheter mellan deras respektive
levnadstecknare vad gäller utnyttjandet av litterära ideal,
källor och berättartraditioner. Tyvärr diskuterar Bagge inte
den frågan så mycket som önskvärt vore, även om han
ofta snuddar vid den och dessutom erkänner att båda de
supponerade kungaidealen i viss mån kommer till uttryck
i båda kungabiografierna om än i varierande proportioner.
Vad först själva kungarna beträffar, så framgår det inte
bara av deras biografier utan också av andra källor, att deras
levnadsöden var högst olikartade. Sverre var en usurpator;
förmodligen hade han inte ens laglig rätt till kungamakten, men han slog sig fram till den under våldsamma inbördesstrider och politiska intriger, som för hans del varade
livet ut. Hans sonson Håkon fick däremot kungadömet
i arv redan som ung man, satt länge som obestridd härskare över Norge och kunde för det mesta regera med stor
framgång under någorlunda fredliga förhållanden, även
om han periodvis tvingades försvara sitt rike mot Skule
Jarl och andra fiender. Redan denna yttre olikhet mellan
de båda huvudpersonerna gör det ju närmast oundvikligt
att Sverre av samtid och eftervärld uppfattades som ”gang
leader”, medan Håkon med betydligt större naturlighet
kunde framstå för undersåtarna som ”Herrens smorde”.
Inte desto mindre är det enligt min mening uppenbart,
att inte bara Håkon Håkonssons saga utan också Sverres
saga i grunden är präglad av den medeltidskristna föreställningen om rex iustus, kungen av Guds nåde. I Sverres saga
kommer den föreställningen fram redan i de första kapitlen, där den unge Sverres drömmar anförs som bevis för att
han är en av Gud utvald konung, förutbestämd att vinna
Norges tron. Idén om den gudomliga utvaldheten kommer också till uttryck på flera andra ställen senare i berättelsen om Sverres kamp för att besegra sina motståndare:
övernaturliga tecken visar att det är han som är Norges
rätte härskare och så vidare. Också Bagge har naturligtvis
observerat dessa drömmar och mirakel, men han väljer att
betrakta dem som mindre väsentliga – som en pliktskyldig
eftergift åt kristet tänkande utan större betydelse för texten
som helhet. Den tolkningen är enligt min mening orimlig,
därför att den strider mot vad vi vet om kungabiografin
som litterär genre.
Jag har svårt att acceptera Sverre Bagges slutsats att de
båda kungasagorna representerar två skilda stadier i den
norröna synen på kungadömet. Må vara att en genomtänkt medeltidskristen kungaideologi i Norge fick sitt
första teoretiska fundament med den norska kungaspegeln
(Konungs Skuggsjá) under 1200-talets senare del. Uppenbart är ju också, att den reella kungamakten under Håkon
Håkonssons tid förstärks, vilket i sin tur förmodligen
innebär att uppfattningen av kungadömets natur gradvis
förändras. Men både synen på kungen som ”gang leader”
och föreställningen om ”Herrens smorde” tycks i själva
verket existera sida vid sida eller blandade med varann i
både Sverres saga och Håkon Håkonssons saga. Av allt att
döma har de båda kungaidealen fortlevt i någorlunda fredlig samexistens under hela den klassiska sagaskrivningens
tid, det vill säga från mitten av 1100-talet till slutet av
1200-talet.
Jag har också svårt att acceptera Sverre Bagges sätt att
blanda litterär textanalys med historiska överväganden, så
Reg 17 A Version 6 jm.indd 6 2017-01-18 09:13:52
– 6 – – 7 – FORTSÄTT PÅ NÄSTA SIDA »
LÄS
att man ibland inte förstår om han diskuterar texten eller
de historiska fakta som texten refererar till. Ett exempel på
detta är hans diskussion av slaget vid Fimreite i Sverres saga.
Han konstaterar där med rätta att texten inte innehåller
någon som helst information om kung Sverres strategiska
överväganden inför slaget. Inte desto mindre menar han
sig ur vissa detaljer i framställningen, kombinerade med
egen kunskap om topografin kring Fimreite med mera,
kunna räkna ut vad Sverres strategi i verkligheten gick ut
på. Innebär inte detta, att han faktiskt betraktar sagans
stridsskildring som en också i detaljer trovärdig källa?
Detta borde ju vara otillåtligt enligt de källkritiska principer han själv deklarerar. Också ur litteraturvetenskaplig
synvinkel förefaller sådana försök att ”gå bakom” texten
meningslösa på ungefär samma sätt som frågor av typen
”Vad studerade Hamlet under sitt uppehåll i Wittenberg?”
eller ”Vilka hemligheter i Sherlock Holmes tidigare liv
blev aldrig kända för doktor Watson?”. Visserligen är kung
Sverre inte en fiktiv person i samma mening som Hamlet
eller Sherlock Holmes. Men rimligen är det textens utsaga
som bör gälla – och inte något annat – om man vill diskutera hur kungen framställs eller uppfattas i Sverres saga.
Lars Lönnroth
norrön = fornvästnordisk
supponerad = förmodad, förutsatt
usurpator = troninkräktare
Uppgifter
17. Vad är det som Bagge, enligt recensenten,
framför allt vill skapa klarhet i genom sin
studie av de två biografierna från 1200-
talet?
A Religionens betydelse för dåtidens kungar.
B Biografiernas historiska trovärdighet.
C De dåtida människornas syn på kungamakten.
D Den historiska produktionen av källmaterial och
berättelser.
18. Hur tolkar Bagge de övernaturliga inslagen i Sverres saga, enligt recensenten?
A Han ser dem som uttryck för kung Sverres
egentliga gudstro.
B Han anser dem vara tillägg som i efterhand
fogats till originaltexten.
C Han förstår dem som tecken på en förändrad
syn på kungadömet.
D Han uppfattar dem som resultatet av en anpassning från upphovsmannens sida.
19. Vilken kritik riktar recensenten mot Bagges diskussion av slaget vid Fimreite?
A Bagge bortser från att kung Sverre är en person
som faktiskt existerat.
B Bagge drar för långtgående slutsatser kring det
verkliga historiska förloppet.
C Bagge driver en så vag tes att han inte förmår
utnyttja källmaterialet fullt ut.
D Bagge behandlar sina två huvudkällor på alltför
olika sätt.
20. Vilket svarsförslag sammanfattar bäst vad
recensenten anser om Bagges studie?
A Han tycker den har förtjänster men anser att
argumentationen är för svag.
B Han tycker den är intressant men menar att
slutsatsen inte framkommer tydligt nog.
C Han tycker den är i stort sett övertygande
men finner att det saknas vissa kompletterande
detaljer.
D Han tycker den är tankeväckande men bedömer
att den i huvudsak bekräftar det som redan är
känt.
Reg 17 A Version 6 jm.indd 7 2017-01-18 09:13:52
– 8 –
21. Parkinsons sjukdom beräknas drabba cirka en procent av den äldre befolkningen.
Sjukdomen påverkar vissa system i hjärnan och framkallar ____ störningar i form av
skakningar.
A motoriska
B kognitiva
C rapsodiska
D hypokritiska
22. Däggdjurens spillning är, med ____ form och storlek, som regel tämligen typisk för
____ djurart.
A referens till – en särpräglad
B hänsyn till – dominerande
C beskrivning av – en hotad
D avseende på – respektive
23. Huvuduppgiften för de första universiteten i Europa var att utbilda präster, och snart
hade de lyckats höja bildningsnivån hos prästerskapet högst ____.
A individuellt
B fanatiskt
C avsevärt
D storartat
24. ____ tyskarna anser att de har betalat enorma belopp för att hålla spendersamma
stater över vattenytan är reaktionen hos mottagarna den omvända: de ser sig som
____ och nedtryckta, fastlåsta i en halvfärdig ____ union där andra slår fast spelreglerna.
A När – omhuldade – komplex
B Eftersom – drabbade – diplomatisk
C Om – expansiva – stagnerad
D Medan – hunsade – monetär
DELPROV MEK – MENINGSKOMPLETTERING
Reg 17 A Version 6 jm.indd 8 2017-01-18 09:13:52
– 9 – FORTSÄTT PÅ NÄSTA SIDA »
25. Genom ____ avstånd kan publiken känna medlidande på ett sätt som vore omöjligt i
en ____ situation.
A realismens – surrealistisk
B fiktionens – verklig
C populismens – traditionell
D tragikens – allvarlig
26. Narkosläkarna föreslog att vi skulle ge sevofluran. Det är ett läkemedel som används
inom _____ för att söva ner patienter, men som också har en potent luftrörsvidgande
effekt.
A ontologin
B liturgin
C anestesin
D osteopatin
27. Lägg därtill en parkeringsplats i innerstaden för cirka 2 000 kronor i månaden, alternativt boendeparkering för 800 kronor ____ för att man sedan har någon p-plats.
Det måste åkas mycket bil för att räkna hem det här ____ andra alternativ för bilanvändning, till exempel bilpool.
A med reservation – medelst
B utan garanti – visavi
C med undantag – gentemot
D utan villkor – beträffande
28. Ön Aoshima svämmar över av hundratals katter som kan härska fritt i ____ naturliga
fiender, och ön har blivit ett populärt utflyktsmål för kattälskare. Lokalbefolkningen
försöker hålla kattpopulationen ____, och flera katter har kastrerats. Öborna är inte
____ förtjusta över alla turister som kommer dit och matar djuren och kelar med dem.
A brist på – under uppsyn – grundligt
B konkurrens med – i trim – överdrivet
C avsaknad av – i schack – odelat
D överläge gentemot – på mattan – alldeles
MEK
Reg 17 A Version 6 jm.indd 9 2017-01-18 09:13:52
– 10 –
29. Studien åberopar fortlöpande relevanta rön i den tidigare forskningen kring dagböcker
och dagboksfiktion i allmänhet och kring de tre ____ verken ____.
A resterande – i gengäld
B fokuserade – i synnerhet
C kommande – i praktiken
D centrerade – i förlängningen
30. ”Olika lön för lika arbete” verkar vara ____ som gäller i många länder, om man får tro
Internationella arbetsorganisationens senaste rapport. Där konstateras att män har
högre lön än kvinnor i alla de 38 länder som undersöks.
A devisen
B embargot
C schablonen
D betinget
MEK
– 11 –
Reg 17 A Version 6 jm.indd 10 2017-01-18 09:13:52
Alternatives
– 11 –
DELPROV ELF – ENGELSK LÄSFÖRSTÅELSE
FORTSÄTT PÅ NÄSTA SIDA »
In the following text there are gaps which indicate that something has been left
out. Look at the four alternatives that correspond to each gap and decide which
one best fits the gap. Then mark your choice on your answer sheet.
VERSION ? (DEL 2)
The Amazon
The Amazon has been viewed for ages as a vast quilt of rain forest interspersed with remote river outposts. But the surging population growth of
cities in the jungle is turning that rural vision on its head, 31_____ an
array of new industrial projects transforms the Amazon into Brazil’s fastestgrowing region.
The torrid expansion of rain forest cities is visible in places like Parauapebas, which has changed in a generation from an obscure frontier settlement
to a sprawling urban area. Scientists are studying such developments and
focusing on the demands on the 32_____ of the Amazon, the world’s largest remaining area of tropical forest. Though Brazilian officials have historically viewed the colonization of the Amazon as a matter of national security,
deforestation in the region already ranks among the largest contributors to
global greenhouse-gas emissions.
Brazil has shifted away from colonization, but policies that regularize land
claims by squatters still lure migrants to the Amazon. And while the country
has recently made progress in curbing deforestation, mainly by 33_____
logging laws and carving out protected forest areas, biologists and other
climate researchers fear that the sharp increase in migration to cities in the
Amazon could erode those gains.
Various factors are fueling this population growth, among them larger
family sizes and the Amazon’s high levels of poverty. 34_____ Brazil’s birthrate has fallen to 1.86 children per woman, one of the lowest in Latin America, the Amazon has Brazil’s highest, at 2.42.
Some researchers have argued that in addition to allowing migrants to
raise their living standards, migration to cities in tropical countries might
actually reduce forest loss by depopulating certain rural areas, allowing tropical forests to regrow. Others contend that the migration may
35_____ deforestation by permitting cattle ranchers to acquire lands now
held by small cultivators.
Simon Romero, International Herald Tribune
31.
A as
B though
C unless
D so
32.
A contents
B inhabitants
C concerns
D resources
33.
A excepting
B enforcing
C retaining
D defying
34.
A While
B Provided
C Since
D Considering
35.
A limit
B transform
C increase
D disrupt
ELF17A_Del2.indd 11 2017-01-13 16:43:46
– 12 –
ELF
Our True Dawn
Line them up in your head. Generation after generation
of your ancestors, reaching back in time through civilisations, ice ages and epic migration out of Africa, to the very
origin of our species. And on the other side, take a chimp
and line up its ancestors. How far back do you have to
go, how many generations have to pass, before the two
lines meet?
We know that at some point we shared a common
ancestor, but exactly when – and what that ancestor was
like – have been maddeningly hard to pin down. Palaeontologists have searched for fossil remains, and geneticists
have rummaged through the historical documents that are
human and chimp DNA. Both made discoveries but they
did not see eye to eye.
The obvious first place to look for answers is in the fossil record. But fossil humans are notoriously thin on the
ground and difficult to interpret. Geneticists have more to
work with. DNA contains telltale traces of events in a species’ past, including information about common ancestry
and speciation.
As two species diverge from a common ancestor, their
DNA becomes increasingly different, largely due to the
accumulation of random mutations. The amount of
genetic difference between two related species is therefore
proportional to the length of time since they diverged.
To estimate when the human–chimp split occurred,
geneticists can simply count the differences in matching
stretches of chimp and human DNA and divide it by the
rate at which mutations accumulate. This is known as the
molecular clock method.
But there is a catch. To arrive at the answer, you have
to know how fast the mutations arise. And that leads you
back to square one: you first need to know how long ago
we split from chimpanzees.
To get around this catch-22, geneticists turned to orangutans. Fossils suggest that they split from our lineage
between 10 and 20 million years ago. Using this fudge,
geneticists arrived at a mutation rate of about 75 mutations per genome per generation. In other words, offspring
of humans and chimps each have 75 new mutations that
they did not inherit from their parents. This, in turn, led
to a guess that human ancestors split from chimpanzees
between 4 and 6 million years ago.
When fossil-hunters hear this number, they cry foul.
“Geneticists ignored the palaeontologists completely.”
says Owen Lovejoy of Kent State University in Ohio. “To
claim a 4 million divergence date is just silly.”
Simply put, the palaeontologists were sure, on the basis
of fossil evidence, that there was little chance the DNA
results were accurate. Humanity, they affirmed, had to be
older than the geneticists claimed.
History looks set to prove them right. In the past few
years, researchers studying human populations have for
the first time been able to observe mutations almost as
they happen. Instead of relying on an estimate based on
rare fossils, we can now watch the molecular clock ticking
in real time.
In 2012, Augustine Kong of Decode Genetics in Reykjavik, Iceland, and colleagues published a ground-breaking
study. After scanning the genome of 78 children and their
parents to count the number of new mutations in each
child’s genome, they found that each child carries an average of 36 new mutations. Crucially, that is half what was
previously assumed, meaning the molecular clock ticks
more slowly than we thought, pushing the human–chimp
split further back in time.
This has consequences for other aspects of human prehistory. In particular, early genetic estimates suggested
that our ancestors left Africa 50,000 years ago. So when
fossil remains in Israel and archaeological sites in India
were found to be around 100,000 years old, there was
some explaining to do. The Israeli bones were dismissed
as the remains of an early dead-end excursion, and the
Indian sites as an error, pure and simple. The new molecular clock resolves the discrepancy, pushing the departure from Africa back to between 90,000 and 130,000
years ago.
Other key events await revision. But the main finding
is clear. The human lineage is significantly older, and our
closest living relatives more distant, than we once thought.
We are used to thinking about ourselves as separate and
distinct from the rest of the animal kingdom. We just got
a bit more separate, and a bit more distinct.
Catherine Brahic, New Scientist
ELF17A_Del2.indd 12 2017-01-13 16:43:46
PROVET ÄR SLUT. FINNS TID ÖVER,
– 13 – KONTROLLERA DINA SVAR.
ELF
Questions
36. What is said in the opening paragraphs
about different kinds of research into
human prehistory?
A They have used different methods but arrived at
similar conclusions.
B Because of different research traditions, their
aims have differed widely.
C They use different kinds of evidence and have
failed to reach a consensus.
D Despite similar research interests, they do not
respect each other’s methods.
37. Which of the following statements about
the “molecular clock method” is true,
according to the text?
A Its way of functioning seems to suffer from a
certain degree of circularity.
B Its basic purpose is to calculate DNA similarities
between unrelated species.
C It is the obvious way of establishing the rate of
random mutations.
D It is an outdated method for matching DNA
sequences to fossil evidence.
38. What, basically, caused the clash between
palaeontologists and geneticists?
A Palaeontologists’ use of human fossil remains
occasionally failed to meet scientific standards.
B Geneticists relied too much on DNA in their
dating of the human species.
C Palaeontologists were largely ignorant about the
use of DNA as evidence.
D Geneticists’ response to palaeontological arguments was questioned on ethical grounds.
39. In what way have palaeontologists’ views
recently gained weight?
A The results of new research on mutation rates
agree with their calculations.
B The overall impact of DNA evidence has been
devalued due to earlier errors.
C Findings of new human fossils of great age
significantly support their ideas.
D Theories about the existence of a “molecular
clock” have had to be abandoned.
40. How can the general conclusion in the
text best be characterized?
A It represents a drastic break with how humans
have traditionally seen their place on the planet.
B It makes little attempt to challenge conventional
evolutionary wisdom, although based on recent
research.
C It suggests an alternative approach to human
evolution as distinct from the animal world at
large.
D It shows that, despite new findings, the overall
view of humans in relation to other animals is
basically familiar.
ELF17A_Del2.indd 13 2017-01-13 16:43:46