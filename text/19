Verbal del a
Provpass 3 Högskoleprovet
Provet innehåller 40 uppgifter
På nästa sida börjar provet som innehåller 40 uppgifter och den totala provtiden är 55 minuter.
BÖRJA INTE MED PROVET FÖRRÄN PROVLEDAREN SÄGER TILL!
Tillstånd har inhämtats att publicera det upphovsrättsligt skyddade material som ingår i detta prov.
Instruktion
Detta provhäfte består av fyra olika delprov. Dessa är ORD (ordförståelse), LÄS (svensk läsförståelse),
MEK (meningskomplettering) och ELF (engelsk läsförståelse). Anvisningar och exempeluppgifter
finner du i ett separat häfte.
Prov Antal uppgifter Uppgiftsnummer Rekommenderad provtid
ORD 10 1–10 3 minuter
LÄS 10 11–20 22 minuter
MEK 10 21–30 8 minuter
ELF 10 31–40 22 minuter
Alla svar ska föras in i svarshäftet. Det ska ske inom provtiden.
Markera tydligt.
Om du inte kan lösa en uppgift, försök då att bedöma vilket svarsförslag som verkar mest rimligt.
Du får inget poängavdrag om du svarar fel.
Du får använda provhäftet som kladdpapper.
Svarshäfte nr.
2015-03-28
2. uppsåtlig
A tänkbar
B överdriven
C trotsig
D förträfflig
E avsiktlig
1. signalement
A förklaring
B underrättelse
C varning
D stämpel
E beskrivning
4. kontrastera
A motarbeta
B dra ihop
C återkalla
D säga emot
E bilda motsats
3. talg
A skal
B hud
C fett
D frö
E hår
6. snart sagt
A så gott som
B som väntat
C vanligtvis
D återkommande
E i bästa fall
5. eklips
A soluppgång
B omloppsbana
C stjärnfall
D förmörkelse
E spiralform
8. inmundiga
A sucka
B äta
C andas
D bita
E tystna
7. aktualitet
A information
B åsikt
C principfråga
D nyhet
E allmänbildning
9. krum
A böjd
B svag
C grym
D hård
E kort
10. tirader
A övernaturliga händelser
B mångordiga yttranden
C förutfattade meningar
D genomskinliga lögner
E tråkiga nyheter
– 2 –
DELPROV ORD – ORDFÖRSTÅELSE
– 2 – – 3 – FORTSÄTT PÅ NÄSTA SIDA »
DELPROV LÄS – LÄSFÖRSTÅELSE
Hans von Holst, chefsöverläkare för neurodivisionen på
Karolinska institutet, besökte i mitten av 1990-talet Kungliga Tekniska högskolan (KTH) för att få hjälp att utveckla
idéer om att förebygga hjärnskador. Han ville råda bot på
konsekvenserna av olyckor, med eller utan hjälm.
Många frågor krävde svar. Varför testas skyddshjälmar
bara med vertikala fall? Sådana sker ytterst sällan i verkliga
livet. Skulle man kunna mäta påverkan från vilka vinklar som helst? Skulle man kunna imitera hjärnans egen
skyddsmekanism, att vätskan mellan hjärnan och skallbenet ger ett energiupptag innan hjärnan slår i skallbenet
och de verkligt livshotande skadorna uppstår?
Slumpen gjorde att forskaren Peter Halldin och Hans
von Holst träffades i en korridor på KTH och började
diskutera.
– Jag blev så intresserad att jag ville forska på det här
området inom biomekanik och Hans blev min handledare, berättar Peter.
Det mötet blev starten på samverkan mellan olika tekniker och kompetenser där CAD (computer-aided design)
utgör sista ledet i kedjan att utveckla en hjälm med högre
energiupptag.
Peter Halldin lyckades svara på frågorna och utvecklade MIPS-tekniken (Multidirectional Impact Protection
System).
– Det är Svein Kleiven här på KTH som skapat den
FE-modell som mäter påverkan på hjärnan. Jag har arbetat
mer med experimentella prover och med själva tillämpningen av teknologin i hjärnan.
Geometrin till FE-modellen skapade Kleiven utifrån
medicinska bilder från Visible Human Database i USA.
Han har sedan 1997 arbetat med att beskriva en mängd
biologiska vävnaders olika materialegenskaper i modellen
och lagt ner mycket tid på att jämföra med experiment
genomförda på universitet i USA. Detta är ett arbete som
tagit cirka 15 år.
Men hur kan man dra slutsatser från FE-modellen till
verkliga livet?
– En total olycksrekonstruktion kräver filmning av
olyckan på plats och en skiktröntgen. Då vet vi i vilken
hastighet fallet skedde och hur. Ett sådant tillfälle var en
motocrossolycka 2004 då en person fanns på plats och filmade. Men energiupptagningen går lätt att mäta i modellen vilket gör att man kan dra säkrare slutsatser och jämföra olika hjälmar.
Erfarenheterna används även i utbildningssyfte. Många
som utbildar sig till traumaspecialister idag kommer i kontakt med Halldins och Kleivens forskning. Den har nog
också bidragit till debatten om ett allmänt hjälmtvång.
Carina Wahlstedt Janson
Uppgifter
11. Vilket av följande har enligt texten varit
huvudmålet med Peter Halldins forskning?
A Att undersöka från vilken fallvinkel de flesta av
de livshotande olyckorna sker.
B Att studera filmupptagningar av verkliga fallolyckor.
C Att få hjälmar att ta upp en större mängd energi.
D Att rekonstruera omständigheterna bakom de
verkliga fallolyckorna.
12. Framgår det av texten vilken typ av fallolyckor Peter Halldin framför allt utgått
från i sin forskning?
A Ja, filmade olyckor.
B Ja, MC-olyckor.
C Ja, alla sorters trafikolyckor.
D Nej, det framgår inte.
Hjärnskador och hjälmar
– 4 –
LÄS
En praktikant gick ut gymnasiets elprogram i juni 2009,
och sommaren därefter var han visstidsanställd hos Bravida. Efter det var han arbetslös. Senare på hösten blev han
anvisad praktik enligt socialtjänstlagen på samma företag
och arbetade där den 11/11 2009–29/1 2010. Han fick ingen
lön utan i stället försörjningsstöd.
ELEKTRIKERFÖRBUNDET: Praktikanten utförde
arbete inom installationsavtalets område på ett sådant sätt
att han blev anställd. Han hade därför rätt till lön och
semesterersättning, sammanlagt 34 895 kronor. Företaget
bröt mot kollektivavtalet genom att inte betala lön och
genom att inte följa avtalets regler om försäkring.
Även om praktikanten inte skulle anses som arbetstagare på grund av socialtjänstlagens undantag, så har företaget ändå brutit mot kollektivavtalet. Avtalet tillåter inte
att andra än anställda arbetar inom avtalets område.
Företaget ska betala 200 000 kronor i allmänt skadestånd till förbundet för kollektivavtalsbrott.
ARBETSGIVARPARTEN: Praktikanten var inte arbetstagare. Installationsavtalet hindrar inte arbetsgivare att ta
emot av kommunen anvisade arbetslösa som praktikanter.
ARBETSDOMSTOLEN (AD): I civilrättslig mening var
praktikanten arbetstagare. Men socialtjänstlagens undantag för praktikanter gällde för honom. Enligt undantaget
är praktiken till för att stärka de enskildas möjligheter till
arbete. Praktiken i sig är inte arbete.
Elektrikerförbundets andrahandsyrkande avslås också.
Installationsavtalets bestämmelser om lärlingsanställningar gäller inte praktik enligt socialtjänstlagen. Arbetsgivaren har heller inte haft någon ekonomisk fördel av
praktikantens arbete eftersom företaget inte fakturerat
det arbete han utförde. Företaget har inte behövt fler
anställda, utan accepterade att ta emot praktikanten på
socialtjänstens initiativ.
Fackförbundet hävdade också att sådana elinstallationer som praktikanten fick göra i princip bara får göras av
anställda enligt elinstallatörsförordningen. Även om det är
så, betyder det varken att praktikanvisningen inte gällde
eller att praktikanten i själva verket blivit anställd.
DOMSLUT: Elektrikerförbundets talan avslås. Förbundet får betala motpartens rättegångskostnader på 257 000
kronor.
Ann Norrby
Uppgifter
13. I vilken av följande frågor hade Elektrikerförbundet och arbetsgivarparten tydligt
motsatta åsikter?
A I frågan huruvida socialtjänstlagens undantag
gällde för praktikanten.
B I frågan huruvida företaget Bravida omfattades av
kollektivavtalet.
C I frågan huruvida det var Elektrikerförbundet
eller Bravida som bröt mot kollektivavtalet.
D I frågan huruvida praktikanten utförde arbete i
strid med kollektivavtalet.
14. Vilket av Elektrikerförbundets argument
hade AD inga invändningar mot?
A Argumentet att företaget inte hade något behov
av praktikanter eftersom man redan hade
tillräckligt med arbetskraft.
B Argumentet att praktik måste räknas som arbete
eftersom företaget tillämpat kollektivavtalet.
C Argumentet att den typ av arbetsuppgifter som
praktikanten utförde enligt reglerna bara får
skötas av anställda.
D Argumentet att praktikanten borde ha anställts
av företaget eftersom han inte fått lön och
avtalade förmåner.
AD om fallet Praktikanten
– 4 – – 5 – FORTSÄTT PÅ NÄSTA SIDA »
LÄS
Lärare toppar med 70,9 procent listan över yrkesgrupper
som uppger att de har svårt att koppla av från jobbet. 34,2
procent lider av sömnlöshet, enligt TCO-rapporten Att
sova med jobbet. Arbetsmiljöforskningen har en del att säga
om vad som orsakar sådan stress. ”Mycket att göra” är bara
en del av förklaringen.
Meningslöshet uppstår när lärare dras bort från den
klassrumsnära praktiken och en lärarägd idé om elevernas bästa, och kraften i stället riktas mot transparens och
anpassning av utbildningen till krav från föräldrar och
statliga kontrollorgan.
Läroplanen från 1994 medförde ett lokalt arbete som
gjorde mål och processer mer synliga för eleven. Det handlade om att formulera lokala mål och kriterier framför
att planera sin egen undervisning. Friskolereformen kom
med krav på att lärarna skulle visa upp sin skola på marknaden. Lärare krävdes på timtals av arbete med skriftliga
omdömen trots att både lärare och föräldrar upplevde att
omdömet skrevs i en mall som gjorde att det nästan är
obegripligt. Därmed fördes lärarna bort från relevans och
sammanhang.
Under 2000-talet har fler förändringar tillkommit där
ansvar och insyn allt oftare utkrävs. Skärpt tillsyn med en
skolinspektion som riktar direkt kritik mot lärare, ökad
insyn där enskilda skolors resultat publiceras på nätet, krav
på dokumentation med bland annat överklagningsbara
åtgärdsprogram, kommunböter för problem med mobbning och lärarlegitimation som understryker ett personligt
yrkesansvar.
Det gemensamma för dessa förändringar är att det är
lättare att utkräva ansvar men inte ett dugg lättare att ta
ansvar. Det blir inte lättare att undervisa för att Skolinspektionen tittar på. Tvärtom riskerar en sådan förändring att underminera förtroendet för lärarna. Svag ledning och svaga institutioner medför att krav som riktas
mot skolan i realiteten blir krav riktade mot den enskilda,
ensamma läraren.
Tillgången till information om allt som är fel inbjuder dessutom till en mediedebatt som signalerar en kris i
förtroendet för lärarna. Varje gång som en politiker eller
en ledarskribent kategoriskt och förnumstigt uttalar lösningar för skolan underminerar det samtidigt lärarnas
mandat.
Sammantaget har reformerna inte bara givit lärare för
mycket att göra. De har också byggt upp pressen, plockat
bort utrymme att ta stöd i varandra och skrapat bort relevansen och sammanhanget i yrkesutövningen samt underminerat förtroendet. Detta i stället för att freda det dagliga
arbetet kring undervisningen och tilliten till lärarkåren.
Tur att många lärare är kloka och gör praktiskt motstånd.
De som vill vända utvecklingen måste konsekvent ställa
frågan: Vad behöver du som ska göra jobbet för att kunna
bli bättre och bättre? Och de måste lyssna på svaret. Det är
inte bara ett grundläggande krav ur arbetsmiljösynpunkt,
det är även en förutsättning för att nästa förändring också
ska bli en förbättring.
Erik Hallsenius
Uppgifter
15. Vilken samlad effekt av förändringarna i
den svenska skolan lyfter textförfattaren
särskilt fram?
A Att läraren har fått utökat ansvar för undervisningen och därmed en större arbetsbörda.
B Att läraren har getts ett större mandat och
därmed en mindre entydig roll.
C Att lärarens insatser har blivit mer individanpassade och därmed svårare att mäta.
D Att lärarens arbete har blivit mer utsatt för
kontroll och därmed lättare att ifrågasätta.
16. Vad menar textförfattaren med att lärarna förts ”bort från relevans och sammanhang”?
A Att de påtvingats uppgifter som mot bakgrund
av deras läraruppdrag uppfattas som mindre
meningsfulla.
B Att det ständiga kravet på dokumentation
inom skolan har inverkat negativt på deras
undervisningskompetens.
C Att de haft alldeles för mycket att göra för att
kunna uppfylla de krav som reformerna ställer på
dem.
D Att friskolornas starka konkurrenskraft har
tvingat dem att göra reklam för sina skolor i
stället för att undervisa.
Stressade lärare
– 6 –
LÄS
Ett steg mot en bättre värld
Efter att länge ha varit borta ur det offentliga samtalet har
ordet och begreppet ondska kommit tillbaka. ”Plötsligt
var det som om alla talade om ondska: jurister, samhällsvetare, humanister, psykologer, skolelever, till och med politiker”, skriver Anders Johansson i början av sin bok Göra
ont: Litterär metafysik, en av två nya böcker på svenska
om ondska. Den andra är Ann Heberleins En liten bok
om ondska.
Huvudanledningen till den länge rådande motviljan
mot att tala om ondska har varit en – ofta befogad – ovilja
att peka ut enskilda individer som onda.
Liksom Anders Johansson konstaterar Heberlein att det
har skett ett paradigmskifte. Nu används beteckningen
ond om en lång rad människor från gärningsmännen
bakom folkmorden i Rwanda till Josef Fritzl, som i åratal
höll sin dotter inlåst i villans källare och våldtog henne.
Heberlein godtar uppfattningen att det finns onda
människor, men hon har en snäv definition. Ond är ”en
människa som medvetet gör ont för det ondas skull /.../
således en människa som njuter av att tillfoga andra varelser smärta”.
Med den definitionen är ondska ofta en felaktig – och
så gott som alltid otillräcklig – förklaring till handlingar
som får onda konsekvenser. Vi måste söka orsakerna i
annat än medfödd ondska. Det är dit Ann Heberlein vill
komma. Hon skriver: ”Det där ’varför?’ som människan
upplever när hon konfronteras med ondska lämnar mig
ingen ro. Jag vill /.../ företa en undersökning angående
ondskans natur och orsaker.” Syftet med hennes undersökning är reformatoriskt: ”Varje steg vi tar mot en förståelse av ondskans motiv är ett steg mot en bättre värld,
en värld med mindre ondska.”
Syftet med Anders Johanssons bok förblir oklart.
Han för ett dialektiskt resonemang där varje påstående
möts av ett motargument eller en reservation. Teser och
antiteser staplas på varandra, men det blir sällan någon
syntes.
Ingen som studerar ondska kan komma förbi nazisternas förintelse av över fem miljoner judar och romer – och
i det sammanhanget förbigå filosofen och författaren Hannah Arendt (1906–1975). Det gör inte heller Heberlein och
Johansson.
Arendt följde rättegången i Jerusalem 1961 mot förintelsens organisatör Adolf Eichmann och fann att han varken var en särskilt övertygad nazist eller en psykiskt sjuk
mördare. Eichmann var en fantasilös byråkrat som ”bara
lydde order”.
Arendts slutsats är skrämmande: vem som helst kan,
under vissa förutsättningar, utföra oerhört onda handlingar. Det bekräftas också av de amerikanska psykologerna Stanley Milgrams och Philip Zimbardos välkända
experiment, som visar hur vanliga människor snabbt kan
förvandlas till grymma torterare, respektive brutala fångvaktare, om de yttre förutsättningarna är ”de rätta”.
Huvudorsaken till ondskan både i fallet Eichmann och
i de psykologiska experimenten är inordnandet i ett kollektiv och lydnaden under auktoriteter. Alltså: mera olydnad – mindre ondska.
Vid individuell ondska finns så gott som alltid onda
erfarenheter från barndomen i bakgrunden. Josef Fritzl till
exempel växte upp med en brutal, nazistisk far och en kall
mor. Vid onda handlingar utförda av barn blir sambandet
med egna onda erfarenheter närmast övertydligt. Med
stöd av journalisten Gitta Serenys två böcker i ämnet
redogör Herberlein för fallet Mary Bell, den elvaåriga
flicka som 1968 i Newcastle dödade två små pojkar. Mary
växte upp med en mentalsjuk och prostituerad mamma,
som redan när flickan var fyra år började sälja henne till
män.
Även om omständigheterna bakom och konsekvenserna
av barns våld sällan är så grymma som i fallet Mary Bell
är mönstret nästan alltid detsamma. Förövarna är själva
utsatta, misshandlade och kränkta.
Både Heberlein och Johansson har många referenser till
litteraturen, inte bara till vetenskapliga verk om ondska
utan också till fiktionen. För Johansson är förhållandet
mellan litteratur och ondska/godhet huvudtemat.
Herberlein visar att senare tiders studier och diskussioner om ondska har föregripits i litterära klassiker som Dostojevskijs Brott och straff och Bröderna Karamazov, Joseph
Conrads Mörkrets hjärta och William Goldings Flugornas
herre. Men också populärlitteratur som kriminalromaner
av Henning Mankell och Stieg Larsson har förklaringsvärde om ont och gott.
Även Anders Johansson skriver om fiktionens roll i sammanhanget, men lyckas vrida också detta till något negativt: ”Det vanligaste svaret på frågan varför man överhuvudtaget ska diskutera litteratur i relation till ondska är
alltså att litteraturen är särskilt bra på att gestalta ondskan,
öka vår förståelse för den osv. Det är ett dåligt svar, bland
annat för att det naglar fast litteraturen i den traditionella idealistiska position som istället borde synliggöras
och ifrågasättas.”
Visst är det bra att diskutera och ifrågasätta etablerade
”sanningar”, men då önskar man som läsare att resone-
– 6 – – 7 – FORTSÄTT PÅ NÄSTA SIDA »
LÄS
manget ska leda fram till något nytt. Eller – om det är för
mycket begärt – att få behålla något av det gamla.
Inte heller Ann Heberlein lägger fram några nya fakta
eller slutsatser. Värdet av hennes bok ligger främst i tajmningen. I vår nybrutala tid, där människor framställs som
onda av naturen och rop på vedergällning är enda svaret,
behöver vi påminnas om den gamla sanningen: enda sättet
att komma till rätta med onda gärningar är att blottlägga
de bakomliggande orsakerna och göra något åt dem.
Karl-Olof Andersson
Uppgifter
17. Vad ligger, av texten att döma, bakom det
numera allt vanligare talet om ondska?
A Ondskan har synliggjorts genom en rad fasansfulla händelser.
B Medierna och det offentliga samtalet har gjort
ondskan i sig till en förklaringsmodell.
C Ondskan förekommer allt oftare som motiv
inom litteratur och kultur.
D Medierna och det offentliga samtalet domineras i
allt högre grad av sensationsnyheter.
18. Vad skiljer enligt recensenten Johanssons
bok om ondska från Heberleins?
A I Johanssons bok kommenteras inte att synen på
ondska förändrats.
B Johanssons bok är kritisk till hur ondskan
hanterats i tidigare litteratur.
C I Johanssons bok framstår ondskan som mer av
ett individuellt fenomen.
D Johanssons bok om ondska tycks sakna en
uttalad avsikt.
19. Vilken kritik riktar recensenten mot såväl
Johanssons som Heberleins bok?
A Ingen av böckerna vågar utmana den rådande
individualiseringen av ondskan.
B Ingen av böckerna tillför någon ytterligare kunskap om ondska än den redan befintliga.
C Ingen av böckerna har noterat att begreppet
ondska fått ett nytt användningsområde.
D Ingen av böckerna överskrider den vanliga
tudelningen i ondska respektive godhet.
20. Hur förhåller sig, enligt recensenten, Heberlein och Johansson till skönlitteraturen
i sina respektive böcker om ondska?
A Heberlein diskuterar både klassisk och nyare
litteratur medan Johansson endast skriver om
den klassiska.
B Heberlein hävdar att litteraturen kan besvara
våra frågor om ondska medan Johansson anser
att den endast kan ställa frågorna.
C Heberlein menar att litteraturen har mycket att
säga om ondska medan Johansson misstror just
den sortens påståenden om litteratur.
D Heberlein behandlar endast litteratur som handlar om ondska medan Johansson menar att all
litteratur är relevant.
– 8 –
21. Eleverna på gymnasieskolan har svårt att få ____ för önskemålet att dra ner på
tempot, och motiveringen är ”det här behöver ni för att läsa vidare”.
A opinion
B gehör
C verkan
D utlopp
22. På landsvägen skrittar Jill oss till mötes på ____. Hon bjuder på ett honungsleende i
prydliga flätor med citronfärgade rosetter som ____ den gula tröjan.
A en pinscher – passar
B en edamer – framhäver
C en skimmel – matchar
D en habanero – förgyller
23. Scenen utspelar sig en sommardag i San Francisco. En ____ gitarr ljuder i bakgrunden
och två bollar, en röd och en gul, studsar nedför en sluttande gata. Snart följs de av
fler ____ bollar. En mansröst sjunger en ballad, och en flodvåg av studsbollar, tvåhundratusen stycken, ____ fram längs gatan.
A klassisk – studsande – flanerar
B driven – anemiska – rullar
C akustisk – kulörta – väller
D basisk – färgglada – studsar
24. Vid sidan av den i Lettland ____ sovjetiska partieliten utgjorde särskilt de anställda i
den unionellt ledda industrin en gynnad grupp, medan kollektivjordbrukens medlemmar
däremot var de sista att ____ sociala förmåner.
A aktiva – gå i bräschen för
B verksamma – komma i åtnjutande av
C förverkade – bli föremål för
D existerande – vara i besittning av
DELPROV MEK – MENINGSKOMPLETTERING
– 9 – FORTSÄTT PÅ NÄSTA SIDA »
25. Rent allmänt gäller att ju kortare ett lösenord är, desto mer ____ bör det vara eftersom ett kort lösenord har få permutationer.
A elementärt
B plausibelt
C veritabelt
D komplext
26. Ambulanssjuksköterskor ser ____ tillsammans med sin kollega som en naturlig del av
arbetet. Denna gör att de bearbetar upplevelserna och utvecklar sin självkänsla och
sin yrkesmässiga mognad. Bra baskunskaper och regelbundna ____ övningar underlättar rollen som medicinskt ansvarig.
A analys – triviala
B reflektion – realistiska
C observation – operativa
D förberedelse – avancerade
27. Somliga ____ menar att de lär sig åtskilligt om levnadsförhållandena för forntidens
män och kvinnor genom att studera folk som fortfarande lever under omständigheter
som liknar förhistoriska förhållanden.
A antropologer
B kardiologer
C geologer
D histologer
28. Alla delar av skelettet är ____, men styrketräning ökar bentätheten så att skelettet
blir mer ____. Vad som sker rent konkret är att kroppen försvarar sig mot de belastningar som träningen ger genom att öka ____ av benmassa.
A porösa – massivt – produktionen
B rörliga – flexibelt – avsöndringen
C elastiska – uppbyggt – förtätningen
D hårda – komprimerat – destruktionen
MEK
– 10 –
29. Regeringens beslut att inte bygga ut Vindelälven för vattenkraft innebar ____ att
svenska staten satte ett värde på älven motsvarande tiotals miljarder kronor. Beslutet
att bevara älven ____ på dess rika natur- och kulturresurser, och det ekonomiska
värdet understryker ytterligare älvens dignitet.
A i realiteten – grundades
B rent teoretiskt – syftade
C i genomsnitt – inverkade
D överraskande – fattades
30. Att det handlar om ett verkligt orsakssamband mellan genomförda besparingar och
försämrad ekonomisk utveckling i dessa länder bekräftas när man jämför de prognoser
som gjordes för några år sedan med ____.
A den statliga garantin
B tidigare orsaker
C det verkliga utfallet
D bankernas låneräntor
MEK
– 11 – FORTSÄTT PÅ NÄSTA SIDA »
DELPROV ELF – ENGELSK LÄSFÖRSTÅELSE
Butterflies
Butterflies may be pretty but they seem inconsequential
ornaments when compared with majestic eagles or pragmatically functional worms or bees. Every century, butterflies have become extinct in Britain. Why should we care if
we lose a few more? For a start, butterflies are an excellent
indicator species: if butterflies are suffering, then so too
are less well monitored insects that pollinate flowers, help
matter decompose and protect other species by preying
on pests. Plants, birds, rodents and big, greedy mammals
– such as human beings – depend on them. Butterflies’
decline probably indicates a rapid decline in invertebrates
in general.
Vacuum
A ball spinning in a vacuum should never slow down,
since no outside forces are acting on it. At least that is what
Isaac Newton would have said. But what if the vacuum
itself creates a type of friction that puts the brakes on spinning objects? The effect, which might soon be detectable,
could act on interstellar dust grains. In quantum mechanics, the uncertainty principle says we can never be sure
that an apparent vacuum is truly empty. Instead, space
is fizzing with photons that are constantly popping into
and out of existence before they can be measured directly.
Question
31. What is the main point here?
A Butterflies are more vulnerable than most other
insects.
B Britain has lost most of its butterflies in recent
years due to pollution.
C Butterflies help us notice changes in the
ecological system.
D Preying animals are important for our understanding of the ecological system.
Question
32. What is said about the concept of
“vacuum”?
A It is important in the production of automated
vehicles.
B It is questioned in the theory of quantum
mechanics.
C It is the term for the empty space discovered by
Isaac Newton.
D It is one of the least researched phenomena in
science.
– 12 –
The Literate Ape
A review of Reading in the Brain by Stanislas Dehaene
In his autobiographical Confessions, Saint Augustine of
Hippo (AD 354–430) recounts a strange sight: his teacher,
Ambrose, reading to himself. At the time, reading was a
public activity; the literate elite, being a rare commodity,
would read the Bible aloud to the illiterate masses as a
public service. Socrates, many intellectuals’ role model,
was in all likelihood illiterate.
Today we are readers. Evidence suggests that reading –
which depends on an alphabet, writing materials, papyrus
and such – is only about 5000 years old. The brain in its
modern form is about 200,000 years old, yet brain imaging shows reading taking place in the same way and in
the same place in all brains. To within a few millimetres,
human brains share a reading hotspot – what Stanislas
Dehaene calls the “letterbox” – on the bottom of the left
hemisphere.
Dehaene builds his clear and interesting book around
what he calls the “reading paradox”, which is really more
puzzle than paradox. It is standard procedure in cognitive
neuroscience to assume that a brain area dedicated to a particular function – especially when it is universal – is an
adaptation that evolved to serve a function related to reproductive success. The letterbox, however, cannot be an adaptation because reading is an utterly recent invention, unlike
neurological abilities for language and socialising that were
around long enough to have evolved. What’s more, the letterbox does not ride on top of areas used for speech. Instead,
it must be an “exaptation”: a brain area that evolved to do
one thing but has been co-opted to do another.
Dehaene calls this the “neuronal recycling hypothesis”,
which he enjoys announcing to considerable fanfare as a
“novel” solution to the reading puzzle, though many neuroscientists have turned to exaptations to solve such mysteries. He sees the hypothesis as staking a middle ground
between tabula-rasa (the mind as an empty slate) and hardwired-determinist views (the mind as pre-programmed) of
human nature. The neuronal recycling hypothesis is the
idea that “human brain architecture obeys strong genetic
constraints, but some circuits have evolved to tolerate a
fringe of variability”, Dehaene writes. “Part of our visual
system, for instance, is not hard-wired, but remains open
to changes in the environment. Within an otherwise wellstructured brain, visual plasticity gave the ancient scribes
the opportunity to invent reading.”
So what did the reading module originally evolve for?
Dehaene lets the answer to this question remain a mystery
until the end, while he takes the reader on a fascinating
tour of the neuroscience of reading. It is a rich and comprehensive book by a clear writer and a fine scientist.
Eventually we get the solution, admittedly speculative,
to the puzzle. The area that reading co-opted originally
evolved for the visual acuity needed to track animals, a
skill with obvious survival benefits. Some of the evidence
for this comes from studying line, edge and curve detection in the letterbox area, which also explains universal
visual features of all alphabets.
Did we lose the capacity to track because reading has
co-opted this neural space? Has our capacity to “read”
patterns in nature diminished? Here Dehaene is hard to
pin down. The brain has so much computing power that
it seems doubtful that reading has knocked out the original ability.
I would also have liked Dehaene to speculate on the
future of reading. Some think reading will become obsolete
as new technologies reutilise pictorial and auditory routes to
do for us what reading does. What will culture and the brain
conspire to do next? We may be figuring out how brains
read just when we are on the verge of returning to living as
very smart souls who don’t read. Socrates redux.
Owen Flanagan, New Scientist
ELF
– 13 – FORTSÄTT PÅ NÄSTA SIDA »
ELF
Questions
33. What is implied about reading in relation
to the human brain?
A Reading has affected the structure of the brain in
important ways.
B The brain shows considerable individual variation with regard to reading.
C Reading developed due to fairly recent changes
in brain anatomy.
D The brain had a potential for reading long before
reading was invented.
34. What are we told about the brain’s
“letterbox” area for reading?
A It is an area that was originally designed for
other purposes.
B It was from the start closely related to more
general communicative functions.
C It developed early as a result of basic evolutionary pressure.
D It is part of the brain area specially involved in
the human capacity for speech.
35. Which of the following statements is most
in keeping with the “neuronal recycling
hypothesis”?
A The brain mainly functions in a fixed way but
there is also room for certain modifications.
B The tabula-rasa view of human nature has little
or no relevance to it.
C The main evidence for the hard-wired-determinist view of human nature is to be found in our
visual system.
D The ability to read has no obvious connection to
specific properties of the brain.
36. What is said concerning the relationship
between the ability to read and its
neurological origins?
A Reading has wiped out the function first associated with its specific location in the brain.
B Dehaene’s views on this are of great interest but
hard to prove scientifically.
C There are probably traces left of the brain’s
power of recognizing visual clues about animals’
whereabouts.
D Dehaene appears to play down the genetic
aspects of reading and tracking.
37. What is the reviewer’s overall impression
of Stanislas Dehaene and his book?
A Dehaene is clearly more at home as a popularscience writer than as a researcher.
B Besides being intellectually demanding, Dehaene’s
way of presenting his arguments is characterized
by stylistic brilliance.
C Dehaene frequently fails to do full justice to the
complexity of the issues he discusses.
D Although occasionally somewhat vague, Dehaene’s
book is an enjoyable read and full of scientific
insights. 
– 14 –
ELF
Election Time
It has started – the Monty Pythonesque exchange of electoral promises. Everyone agrees that there is an impressively great public-sector deficit and that it will have to
be reined in quickly. That means either steep tax raises or
deep spending cuts, or, most likely, both. But in modern
politics it simply does not do to tell the voters what is
going to happen. Instead, the parties pussyfoot around
the subject, telling us how they will protect vital services,
avoid inflation, attack poverty and tax us fairly – all at
the same time. Some public spending is, if you believe
them, utterly sacrosanct, notably that on education and
the National Health Service.
Blogging
Neuroscientist Alice Flaherty at Harvard studies conditions such as hypergraphia (an uncontrollable urge to
write) and writer’s block, and also looks to disease models
to explain the drive behind this mode of communication.
For example, people with mania often talk too much. “We
believe something in the brain’s limbic system is boosting
their desire to communicate,” she says. Located mainly
in the midbrain, the limbic system controls our drives,
whether they are related to food, sex, appetite, or problem
solving. “You know that drives are involved in blogging
because a lot of people do it compulsively,” Flaherty notes.
Also, blogging might trigger dopamine release, similar to
stimulants like music, running and looking at art.
Question
38. What is suggested about politicians?
A They rarely admit to reductions prior to
election.
B They tend to spend less on education than on
health.
C They use artistic methods in their propaganda.
D They often concentrate on cutbacks during
political rallies.
Question
39. What are we told in this text?
A There are similarities between an individual’s
problem solving abilities and writing style.
B There are signs that bloggers are becoming
increasingly addicted to dopamine medication.
C Research has found that people who constantly
talk are often also regular blog writers.
D Researchers suggest that blogging in certain
aspects can be compared to physical exercise.
AND HERE ARE SOME SHORTER TEXTS:
– 14 –
PROVET ÄR SLUT. FINNS TID ÖVER,
– 15 – KONTROLLERA DINA SVAR.
ELF
The 1960s
If, like me, you were not yet born in the 1960s, it can
take a bit of effort to comprehend the 60s-ness in some
of the cultural endeavours of that decade. It is strange
to think, for example, that a famous writer like Gabriel
García Márquez wrote One Hundred Years of Solitude with
‘A Hard Day’s Night’ on his turntable, or that Doris Lessing was once considered as way out as Captain Beefheart.
This is partly because different kinds of artists get invested
with different kinds of cultural authority. But later developments play a part as well. A lot of 60s stuff that is now
thought of as ‘postmodern’ has acquired a rather sleek and
technocratic aura, much as the acid-tripping Steve Jobs
eventually brought us the iMac.
Question
40. What is said about the 1960s?
A It was one of the most creative periods in
modern history.
B Famous writers were engaged in organising
different writing experiments.
C Philosophy was not considered very important
during this decade.
D Well-established cultural celebrities led quite
unconventional lives at the time.