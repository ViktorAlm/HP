Verbal del g
Provpass 5 Högskoleprovet
Provet innehåller 40 uppgifter
På nästa sida börjar provet som innehåller 40 uppgifter och den totala provtiden är 55 minuter.
BÖRJA INTE MED PROVET FÖRRÄN PROVLEDAREN SÄGER TILL!
Tillstånd har inhämtats att publicera det upphovsrättsligt skyddade material som ingår i detta prov.
Instruktion
Detta provhäfte består av fyra olika delprov. Dessa är ORD (ordförståelse), LÄS (svensk läsförståelse),
MEK (meningskomplettering) och ELF (engelsk läsförståelse). Anvisningar och exempeluppgifter
finner du i ett separat häfte.
Prov Antal uppgifter Uppgiftsnummer Rekommenderad provtid
ORD 10 1–10 3 minuter
LÄS 10 11–20 22 minuter
MEK 10 21–30 8 minuter
ELF 10 31–40 22 minuter
Alla svar ska föras in i svarshäftet. Det ska ske inom provtiden.
Markera tydligt.
Om du inte kan lösa en uppgift, försök då att bedöma vilket svarsförslag som verkar mest rimligt.
Du får inget poängavdrag om du svarar fel.
Du får använda provhäftet som kladdpapper.
Svarshäfte nr.
2014-04-05
2. illustrera
A försköna
B bevisa
C markera
D belysa
E påpeka
1. kaki
A bränt lergods
B modellteckning
C turkisk maträtt
D kortbyxor
E sandfärgat tyg
4. som en löpeld
A ivrigt
B smidigt
C oavbrutet
D livligt
E snabbt
3. reminiscens
A svag minnesbild
B avkoppling
C försynt anmärkning
D tillåtelse
E upprepad tillsägelse
6. innevarande
A omgiven
B pågående
C tillhörande
D modern
E vilande
5. delirium
A raseriutbrott
B svimningsanfall
C förvirringstillstånd
D besatthet
E handlingsförlamning
8. avpollettera
A avrunda
B skicka iväg
C undvika
D glömma bort
E avråda
7. konventioner
A sociala regler
B nedskärningar
C frågeställningar
D svårigheter
E oväntade effekter
9. förorättad
A angiven
B bekymrad
C missförstådd
D sårad
E tillrättavisad
10. antologi
A textsamling
B motsägelse
C kulturstudie
D folklivsforskning
E kunskapsteori
– 2 –
DELPROV ORD – ORDFÖRSTÅELSE
– 2 – – 3 – FORTSÄTT PÅ NÄSTA SIDA »
DELPROV LÄS – LÄSFÖRSTÅELSE
EU:s översättare gör ett jättejobb. Man får dock inte
glömma att deras frihet att göra tunga och komplicerade
EU-texter ”svenska” är begränsad. Rättsakter, som förordningar och direktiv, speglar en kompromiss mellan medlemsstaternas juridiska behov – och syn på språk. Och
eftersom översättningen måste ligga mycket nära grundtexten, blir även den svenska texten tung och komplicerad.
Språklagens krav på ”vårdat, enkelt och begripligt” kan
tyckas långt borta.
Men det svenska språkarbetet bör inte ses som avslutat i och med EU-översättningen. I synnerhet gäller detta
direktiven, som när de införs i medlemsstaternas lagstiftning bara är bindande ”med avseende på det resultat som
ska uppnås”. Medlemsstaterna är således fria att bestämma
formen. Det betyder bland annat att direktivens juridiska
system, terminologi och språkliga utformning kan bearbetas till en mer hanterlig form i svenska lagar och föreskrifter, så länge deras mål och mening består. Införlivandet är alltså ytterligare ett ”översättningsarbete”; direktivet
anpassas till svenska förhållanden och överförs till ett
begripligt regelverk som fungerar i Sverige.
Bäst blir det förstås om jurister, ämnesexperter, språkexperter och terminologer samarbetar i denna andra översättning. Ett bra exempel är arbetet med Socialstyrelsens
vävnadsföreskrifter, som kom i en ny version årsskiftet
2009/2010. Samarbetet mellan de olika professionerna har
banat väg för ett svenskt regelverk som är betydligt mer
begripligt och tillämpbart än den svenska översättningen
av direktivet. Dessutom är det förankrat bland användarna
redan innan det träder i kraft. Visserligen kunde man som
språkkonsult önska sig ett ännu klarare språk i föreskrifterna, men framför allt bör det tvärprofessionella arbetssättet bli mönsterbildande. Mycket arbete har lagts ned på
vävnadsdirektivet, men resultatet – ett användbart svenskt
regelverk – är mödan värt och arbetssättet något att dra
lärdom av för andra myndigheter.
Helena Palm
vävnadsföreskrifterna = hanteringen av vävnader och
celler som ska användas för transplantation, assisterad
befruktning och tillverkning av läkemedel
Uppgifter
11. Vad gör den svenska EU-översättarens
uppgift särskilt besvärlig, enligt texten?
A Det tidskrävande i att anpassa originaltexten till
svensk lagstiftning.
B Det komplicerade i att vara trogen originalet och
samtidigt skriva förståeligt.
C Det tvivelaktiga i att offra originalets exakthet av
språkliga hänsyn.
D Det svåra i att förena de olika experternas motstridiga intressen.
12. Vad är det textförfattaren särskilt uppskattar med den nya versionen av Socialstyrelsens vävnadsföreskrifter?
A Att den anpassats till svenska lagar.
B Att den bättre motsvarar förordningens ursprungliga ambitioner.
C Att den är språkligt enkel och begriplig.
D Att den tillkommit genom ämnesövergripande
expertmedverkan.
Översättning
– 4 –
LÄS
Invandring är inget nytt fenomen, om nu någon trodde
det, och om man hårdrar det hela är väl alla människor
invandrare i någon mån. Mitt eget efternamn är troligen
en försvenskning och förkortning av ortnamnet Hoyesworth i norra Tyskland, varifrån mina anfäder ska ha flyttat eller flytt under trettioåriga kriget. Jag skulle tro att om
man letar sig några generationer tillbaka och skrapar lite
på ytan så har många liknande historier.
Författaren Anders Johnson har i boken Garpar, gipskatter och svartskallar mer än skrapat på ytan. Han har via
befintlig historisk forskning och litteratur grävt sig tillbaka
genom seklerna och hittat invandrare som byggt katedraler, startat utrikeshandel, effektiviserat förvaltningen och
så vidare. Boken gestaltar verkligen hur modern den nationella identiteten är. Det svenska riket före 1809 var, liksom
så gott som alla förmoderna välden, ett mångnationellt
mischmasch av olika landområden med folk med skilda
språk, traditioner och ibland religioner. Därför var det för
några hundra år sedan självklart att det ofta talades tyska
i Stockholm, att det vetenskapliga språket var latin, att en
avsevärd del av rikets befolkning talade finska. Först efter
1809 blev svenskan det nationella språket.
Under den period som storsvenskt sinnade personer
i efterhand brukade kalla ”fornstora dar” – 1600-talet
– byggdes den svenska armén upp av invandrade holländska, franska, tyska, italienska, spanska och ungerska officerare, ja paradoxerna är många när man ser förbi
efterhandskonstruktionerna.
Garpar, gipskatter och svartskallar är en lättläst och översiktlig bok – kul att bläddra och läsa i här och där. Den är
full av bilder, intressanta faktarutor, korta personporträtt
och konkret information. En värdefull sammanfattning
av hur det vi brukar kalla ”svenskt” har formats genom
invandring och kulturmöten.
Henrik Höjer
Uppgifter
13. Har Anders Johnson, enligt texten, någon
uttalad avsikt med sin bok, och i så fall
vilken?
A Ja, att undersöka och berätta en försummad
invandrarhistoria.
B Ja, att motverka myten om en modern svensk
identitet.
C Ja, att bemöta invandrarfientliga attityder och
strömningar.
D Nej, någon uttalad avsikt framgår ej av texten.
14. Vad uppskattar recensenten särskilt med
boken?
A Författarens egen historia och bakgrund.
B De oväntade slutsatserna.
C Den lättillgängliga framställningen.
D Ämnet och dess aktualitet.
Invandring bygger landet
– 4 – – 5 – FORTSÄTT PÅ NÄSTA SIDA »
LÄS
Redan under 1990-talet arbetade Naturvårdsverket med
åtgärdsprogram för vissa hotade arter, exempelvis fjällräv, vissa grodarter och några fiskar. Men det dröjde in
på 2000-talet innan det blev ordentlig fart och systematik
i arbetet. Då kom vissa konkreta åtaganden. Exempelvis
skulle förlusten av biologisk mångfald hejdas till år 2010
(ett delmål i konventionen för biologisk mångfald) och
andelen hotade arter skulle ha minskat med 30 procent år
2015 (enligt de svenska miljömålen).
– Det fanns plötsligt beslutade mål som gjorde att
statsmakterna kände att man måste göra något, säger Per
Johansson, Naturvårdsverkets samordnare.
Artdatabanken gjorde på verkets uppdrag en analys av
landets hotade arter och kom fram till en lista över vilka
som var i störst behov av åtgärder. Listan omfattar ungefär 400 arter, uppdelade på drygt 200 åtgärdsprogram.
De flesta av dessa program handlar bara om en enda art,
men det finns också program för naturtyper och grupper
av arter, till exempel sydvästsvenska ljunghedar och björklevande skalbaggar.
Den digra listan delades upp på de respektive länsstyrelserna, så att de fick ansvar för att skriva några åtgärdsprogram vardera. I skrivande stund är cirka 115 åtgärdsprogram skrivna och godkända av Naturvårdsverket, och
runtom i landet pågår arbetet för fullt med att dels skriva
resten av programmen, dels förverkliga de åtgärder som
föreslagits.
För att finansiera arbetet får länsstyrelserna en särskild
pott pengar från Naturvårdsverket varje år, en summa som
ökade årligen från 2004 för att plana ut på 87 miljoner om
året under 2007 och 2008. ÅGP-pengarna, som de kallas
på miljötjänstemannaslang, har blivit ett viktigt komplement där anslagen för vård av naturreservat och annan
skyddad natur inte räcker till.
– I åtgärdsprogrammet kan man fokusera på sådant
som man inte klarar på andra sätt. Pengarna kan användas överallt i landskapet, inte bara i reservat, säger Per
Johansson.
Därför finns det bland åtgärdsprogrammen en överrepresentation av arter som kräver att man åtgärdar brister i landskapet i stort. Det kan till exempel handla om
blomrika marker och tillgången till öppna sand- och grusmarker, eller om bränder och död ved i skogen.
Somliga åtgärdsprogram har redan visat sig vara framgångsrika. Åtgärderna för mnemosynefjäril, mosippa och
nålginst har gett snabba resultat. Skräntärnorna har återvänt
till sin restaurerade koloni. Kornsparv och flera grodarter
tillhör också framgångsexemplen. Arbetet med lövgrodor
är en verklig succé. Men det finns också exempel på motsatsen. Man har exempelvis inte lyckats knäcka koden till
den grönfläckiga paddans behov. Den har inte svarat på
åtgärderna. Endast paddorna själva vet varför.
Mats Ottosson
Uppgifter
15. Hur skiljer sig arbetet med de listade arterna från övrig naturvård, enligt texten?
A De ekonomiska resurserna för det är större och
mer riktade mot klart definierade miljöer.
B Det har generellt varit mer framgångsrikt än det
övriga naturvårdsarbetet.
C Det innebär att övergripande levnadsmiljöåtgärder genomförs i fler områden.
D Det sköts i huvudsak av länsstyrelserna medan
övrig naturvård sköts av Naturvårdsverket.
16. Vad var anledningen till att det dröjde
innan Naturvårdsverkets arbete med
hotade arter kom igång på allvar?
A Man hade inte tillräckligt kartlagt artförlusterna.
B Man saknade länge konkreta beslut uppifrån.
C Man avvaktade besked från länsstyrelserna.
D Man saknade tillgång till ÅGP-pengarna.
Hotade arter
– 6 –
LÄS
Lättillgängligt om Bellman
Carl Michael Bellman och hans diktning har gett upphov
till en mängd studier genom åren, men trots detta har
det varit ont om lättillgängliga och övergripande beskrivningar av författarskapet. Denna brist har Lars Lönnroth rått bot på genom sin bok Ljuva karneval! Om Carl
Michael Bellmans diktning.
Författarens uttalade mål med detta verk är att sammanfatta tidigare forskning om Bellmans diktning. Det
finns dock vissa grundläggande teman och tankar som
genomsyrar boken och gör att den känns som en helhet, trots de många olika områden som berörs. Ett sådant
tema är, som titeln antyder, karnevalen – maskeraden och
maskspelet. Lönnroth framhåller hur diktarrollen under
Bellmans tid inte hade något att göra med romantikens
idéer kring det ”genuina” och ”uppriktiga”, utan mer kan
betraktas som en uppsättning masker för olika tillfällen.
När det gäller diktare från den tiden är det därför särskilt
vanskligt att försöka leta efter författarens egna ståndpunkter och känslor i verken. Man bör istället tänka sig
författaren som en skådespelare, som spelar de roller som
passar bäst för stunden. I samband med detta framhåller
Lönnroth hur Bellman ofta själv framförde sina verk, och
då bokstavligen spelade dikternas olika rollgestalter i en
sprudlande enmansföreställning.
I mångas efterföljd vill Lönnroth se Bellmans förmåga
att foga ihop helt olika typer av genrer, eller masker, och
skapa nya upplevelser som utmärkande för hans diktning.
Just denna genreblandning blir skälet till att även sådana
delar av författarskapet som Lönnroth själv inte uppskattar, exempelvis den rojalistiska diktningen, får en plats
i boken. Argumentet lyder att vi kan nå större kunskap
om Bellmans mästerverk genom att studera hans mer traditionsbundna prestationer, eftersom just hans kunskap
om olika disparata genrer utgjorde grunden för de starka
effekterna i exempelvis epistlarna. Genom att studera hur
Bellman behandlar etablerade genrer kan vi alltså enligt
Lönnroth nå större kunskap om hur strukturen i de blandade verken fungerar. Detta är inte en särskilt kontroversiell åsikt idag, men poängen tål att upprepas.
Överlag är framställningen i Ljuva karneval! mycket
lättläst, samtidigt som den vilar på en stabil kunskapsgrund. Den ger en god överblick över Bellmans diktning
och Bellmanforskningen, och kan rekommenderas till alla
som vill ha en introduktion till ett av vårt lands viktigaste
författarskap. Som akademiker hade man dock uppskattat en fylligare notapparat och en källförteckning. Å andra
sidan kan man tänka sig att boken lockar till sig fler ur den
intresserade allmänheten i sitt nuvarande skick.
Som läsare av ett sammanfattande verk av detta slag
bör man dock hålla i minnet att det är omöjligt att ge en
heltäckande bild av de senaste två seklernas rika Bellmanforskning. Författaren har gjort ett urval, ofta baserat på
sin egen litteratur- och vetenskapssyn. Grunderna i just
Lönnroths litteratursyn framträder tydligast i de avsnitt
där han formulerar egna analyser av Bellmans verk. Där
blir det uppenbart att han skriver inom en tradition som
värdesätter komplexa och mångtydiga texter och försöker
blottlägga spänningar och mångtydigheter i texten.
Ett bra exempel på detta är hans analys av epistel nr 82,
”Vila vid denna källa”. Där hävdar Lönnroth att dödens
ankomst i slutet av episteln förbereds genom vissa ”mörka
stråk” och ”lätt störande element” i de tidigare stroferna.
De exempel han anför är bland andra den nyss skjutna
beckasinen, den vrålande tjuren, hönans loppor, den
skrattande skatan, de svarta skuggorna under träden och
den nyss kallnade kyckling som får sin vinge avriven av
Ulla. För en forskare som hellre vill se episteln i dess samtida kontext kan hans kommentar förefalla anakronistisk.
För Bellman borde till exempel det faktum att beckasinen
nyss skjutits ha indikerat att den var färsk och att det var
en läcker frukost som dukats upp.
Överhuvudtaget känns det ur ett 1700-talsperspektiv
mer naturligt att istället fokusera på överflödet i denna
epistelsamlingens grande finale. Precis som var brukligt
vid operaföreställningar samlas här alla i en ståtlig final,
med både visuellt och musikaliskt överdåd. Innan Fredman stiger fram och tar sitt slutliga avsked av publiken
ägnas de fem första stroferna åt att måla upp den ståtliga
scenen för oss. Här finns ett överflöd av dyr mat och vin,
musik och ljud och rörelse; här finns människor och djur.
Bellman målar upp bilden av en välmående landsbygd
med en mängd djur. Tillsammans med den skrattande skatan, den vrålande tjuren och hönan som loppar sin vinge
finns svalor, hästar och lamm, och det beskrivs upprepade
gånger hur de ”prägtigt på fältet pråla”. Till detta hör alla
de ljud som gör scenen än mer levande. Skatan skrattar
och tjuren vrålar, precis som lammet bräker, musikanterna spelar, de ”små kärlekspanterna” sjunger, de gamla
mostrarna tjattrar och löven susar. Även skuggorna under
träden kan ses som en del i detta överflöd. De rör sig över
hela skalan från ”svarta” till ”grå och ljusa”; ett exempel på
den variation som utmärker beskrivningarna av sceneriet.
Ett nyckelord är ”ljufligt”, spetsställt i början av strofen:
Ljufligt där löfven susa
I svarta hvirflar grå och ljusa,
– 6 – – 7 – FORTSÄTT PÅ NÄSTA SIDA »
LÄS
Träden en skugga krusa,
Inunder skyars fläkt och drag.
Lönnroth anser att läsaren inte är helt oförberedd på Fredmans ”envoi” i strof sex, på grund av de ”enstaka mörka
stråk” som återfinns i de tidigare stroferna. En forskare
som försöker se texten ur ett mer samtida perspektiv kanske snarare skulle säga att läsaren inte är helt oförberedd på
avskedet på grund av de drag av operafinal som återfinns
i de tidigare stroferna.
Därmed inte sagt att Lönnroths tolkning här, och
annorstädes i boken, är felaktig, men att den står för
enbart en av många infallsvinklar. Så länge man håller
detta i åtanke kan Ljuva karneval! fungera som en välbehövlig, användbar och roande skildring av ett författarskap
som aldrig slutar att fascinera.
Annie Mattsson
anakronistisk = som hör hemma i en annan tid än den
skildrade
envoi = kort avslutningsstrof i en längre dikt
Uppgifter
17. Vilken av följande ambitioner har Lönnroth, enligt recensenten, när han analyserar Bellmans diktning?
A Att hitta kopplingar mellan motiven i dikterna och
händelser i Bellmans egen tid.
B Att klarlägga vilka inspirationskällor och litterära
förebilder Bellman haft.
C Att tolka mer svårfångade dimensioner och
djupliggande betydelser i dikterna.
D Att beskriva hur dikterna konstruerats i formmässigt och tekniskt avseende.
18. Vad av följande saknar recensenten i Lönnroths bok?
A Tydligare hänvisningar till annan forskning.
B Ett källkritiskt förhållningssätt.
C Högre grad av vetenskaplig komplexitet.
D Mer textnära tolkningar.
19. Hur kan man enligt Lönnroth bäst beskriva 1700-talsdiktningen?
A Som känsloneutral.
B Som samhällstillvänd.
C Som oförutsägbar.
D Som situationsanpassad.
20. Vilken begränsning ser recensenten i
Lönnroths tolkning av Bellmans epistel
nr 82?
A Lönnroth förlorar sig i alltför många detaljer.
B Lönnroth bortser från det historiska sammanhanget.
C Lönnroth förankrar inte tolkningen vetenskapligt.
D Lönnroth intresserar sig inte för textens mångbottnade karaktär.
– 8 –
21. Ett exempel på sådan forskning är en svensk studie där unga kvinnors och mäns
föräldraidentifikation och yrkesval följts över flera decennier och bland annat ____ till
politiska förändringar i omvärlden.
A resignerats
B refererats
C relaterats
D reformerats
22. Till presskonferensen kommer hon försenad och jetlaggad, men ____ och professionell. När vi sedan träffas i ett så ____ som på stolarna tomt, vitmålat rum säger hon
generat att hon inte vet om hon har varit i Sverige förut.
A skärpt – där
B seriös – gott
C artig – när
D stel – ovanligt
23. Det är känt att ____ fler länder som skaffar sig massförstörelsevapen, desto större är
risken att något går snett. Det finns flera tänkbara ____ som förr eller senare riskerar
att göra sig påminda, såsom missförstånd, statskupper, terrorism och brist på ____.
A ju – faktorer – omdöme
B desto – möjligheter – resurser
C när – problem – förnuft
D ifall – scenarier – kunskap
24. Som elvaåring gjorde jag ett allvarligt försök att åstadkomma moralisk och ____ uppväckelse i mitt förslappade och sekulariserade grannskap. Påsken närmade sig och jag
upprördes mycket över att ingen verkade ____ påskens egentliga budskap en tanke.
A religiös – ägna
B profan – skänka
C andlig – delge
D politisk – hedra
DELPROV MEK – MENINGSKOMPLETTERING
– 9 – FORTSÄTT PÅ NÄSTA SIDA »
25. Stephen Jay Goulds resonemang mynnar i ett kraftfullt avvisande av all ____, av alla
påståenden om att utvecklingen och historien bara kan ta en väg och finna ett mål.
A determinism
B nihilism
C idealism
D elitism
26. Statskuppen i juni 2009 var viktig eftersom det var första gången på många år som en
statschef ____ av militär i Latinamerika. Demokratin har förvisso förankrats i regionen det senaste decenniet, men kuppen blottlade hur ____ denna utveckling är och
att det finns kvar en spänning mellan demokratiförespråkare och representanter för
gamla tiders ____ oligarkier.
A störtades – skör – koloniala
B tillsattes – långsam – pluralistiska
C undanröjdes – stark – matriarkala
D erkändes – viktig – parlamentariska
27. Bourdieus inträngande teoretiska diskussioner angående denna fråga löper genom
hela boken ____ med de ____ undersökningarna.
A växelvis – implicita
B kontrasterande – primära
C tillsammans – disponibla
D parallellt – empiriska
28. Många av våra fjällväxter löser detta problem genom att fortplanta sig ____, genom
groddknoppar, utlöpare eller sidoskott.
A geologiskt
B homogent
C sporadiskt
D vegetativt
MEK
– 10 –
29. Utbudet av högre utbildning och övriga kompetensinsatser behöver stimuleras i
Vindelälvdalen för att skapa stärkta förutsättningar, ____ och innovationer för det
småskaliga näringslivets utveckling och i utbudet av samhällsservice. Detta ger i sin
tur förutsättningar för ____ på så sätt att ortens invånare väljer att inte flytta därifrån
eller att människor utifrån ser möjligheter att bosätta sig i området.
A sysselsättning – minskad arbetslöshet
B kunskap – ökat medborgarinflytande
C utbyggnad – minskad utlokalisering
D nytänkande – ökat befolkningsunderlag
30. Det är precis detta fenomen som ligger bakom alla de motionsgrupper som under
senare år bildats för ____ som haft hjärtinfarkt.
A respondenter
B konvalescenter
C anförvanter
D simulanter
MEK
Bigfoot Ballyhoo
A few individuals, including some serious researchers, have argued that
the Sivapithecus lineage of great apes from which the orangutan arose has
another living 31_____. Details of the beast’s anatomy vary from account
to account, but it is consistently described as a large, hirsute, nonhuman
primate that walks upright and has reportedly been spotted in locales across
North America and Asia. Unfortunately, this creature has more names than
evidence to 32_____ its existence (Bigfoot, yeti, sasquatch, nyalmo, rimi,
raksi-bombo, the abominable snowman – the list goes on).
Those who 33_____ Bigfoot (on the basis of suspicious hairs, feces, footprints and fuzzy videotape) usually point to the fossil great ape Gigantopithecus as its direct ancestor. Gigantopithecus was probably two to three times
as large as a gorilla and is known to have lived until about 300,000 years
ago in China and Southeast Asia.
There is no reason that such a beast could not persist today. After all, we
know from the subfossil record that gorilla-size lemurs lived on the island
of Madagascar until they were 34_____ to extinction by humans only 1,000
years ago. The problem is that whereas we have fossils of 20-million-yearold apes the size of very small cats, we do not have even a single bone of
this putative half-ton, bipedal great ape living in, among other places, the
continental U.S. 35_____ every primatologist and primate palaeontologist
I know would love for Bigfoot to be real, the complete absence of hard evidence for its existence makes that highly unlikely.
David R. Begun, Scientific American
Alternatives
31.
A structure
B descendant
C standard
D competition
32.
A illustrate
B promote
C support
D predict
33.
A reject
B refer to
C prefer
D believe in
34.
A caught
B moved
C submitted
D driven
35.
A Although
B Because
C Unless
D Almost
– 11 – FORTSÄTT PÅ NÄSTA SIDA »
DELPROV ELF – ENGELSK LÄSFÖRSTÅELSE
In the following text there are gaps which indicate that something has been left
out. Look at the four alternatives that correspond to each gap and decide which
one best fits the gap. Then mark your choice on your answer sheet.
– 12 –
Otto Katz
A review of The Nine Lives of Otto Katz by Jonathan Miles
Many readers who may not have heard of Otto Katz will
have strong feelings about the fictional character based
on him. Millions of women have probably swooned over
him; men have envied his courage, his courtliness – and
the fact that in the last reel he gets the girl, who happens to be Ingrid Bergman. Katz was the model for the
heroic Czech freedom fighter Victor Lazlo in the classic
film Casablanca.
In the movie, Lazlo flies off amid the fog to continue
the struggle against the Nazis. There is also a shroud of
fog surrounding Katz. Playboy, charmer, intellectual, spy,
Stalinist, sophisticated conman, fabulist, a man of at least
a dozen aliases – in an age of tragic drama, Katz, by any
standards, lived a life of extraordinary excitements, intrigue and adventure. He was at the centre of so many decisive moments of the last century, and as a propagandist
he helped to form public opinion about events such as the
rise of Hitler, the Spanish Civil War and the Holocaust.
Katz was a quintessential central European of the last
century, at home in many capitals, several languages,
and numerous bedrooms. He was born in the 1890s in
Bohemia, then part of the Austro-Hungarian Empire. As
a German-speaking Czech Jew, he was used to living with
multiple identities. He grew up in bourgeois ease and
comfort, but became a fervent socialist early on, radicalised by the First World War and particularly the rise of
anti-Semitism after the defeat of the Central Powers. He
joined the Communist Party, which became the cause he
lived for throughout the rest of his life – and eventually
died for.
He moved in avant-garde intellectual circles and relocated to Berlin, where he worked for the leftist theatre
producer Erwin Piscator, an impresario who launched the
career of Bertolt Brecht. Katz was almost as committed
to glamour and sexual conquest as he was to MarxismLeninism. Among his lovers in 1920s Berlin was Marlene
Dietrich.
Katz was recruited into the Russian intelligence service,
the NKVD, and over the next few years he was a propagandist of flair and near genius, using popular journalism
to further the interests of the organisation Communist
International (Comintern). This was when he began to
adopt the myriad aliases and noms de plume under which
he would write, broadcast on radio and speak at public
meetings. For two years he lived in Moscow, training in
the tradecraft of espionage.
He returned to Europe as one of the Soviet Union’s
chief exponents of agitprop. In France he organised a
highly effective pro-Communist news agency. In Spain
he uncovered atrocities committed by Franco’s forces. In
England he hobnobbed among potential leftist supporters
and spying for the NKVD on the British Establishment.
He moved to America and took Hollywood by storm,
raising huge amounts of money for anti-fascist causes,
most of them fronts for the Communists. After the war
Katz returned to Czechoslovakia, but at the moment of
triumph for his cause his own story turned tragic. Stalin
and his stooges in Prague distrusted a cosmopolitan who
had slept with film stars in Hollywood.
Miles has a good story to tell, but his problem is that
he claims too much for it. Of course Katz was an ‘agent’
in the sense that he worked for the Comintern and Soviet
interests. But Miles cannot entirely substantiate the more
dramatic cloak-and-dagger, James Bond-type material in
the book. It is full of suppositions and speculations. Was
Katz a ‘super-spy’, as Miles claims? Mostly, by this account,
he was a super-spin doctor working for the Soviets, a master of the black arts of propaganda. As Katz’s great friend
Arthur Koestler said, ‘everybody knew Katz was a Communist agent’. So hardly very secret. There are also some
very strange judgements, those of a conspiracy theorist
rather than a serious biographer. The well-known writer
Ben Macintyre has spawned an industry – the real-life spy
story. All publishers want a success along the lines of his
acknowledged book Agent Zigzag. If, like Macintyre, you
can spot a good tale, research it meticulously and write
beautifully, all well and good. Not everyone can.
Victor Sebestyen, Literary Review
ELF
– 12 –
PROVET ÄR SLUT. FINNS TID ÖVER,
– 13 – KONTROLLERA DINA SVAR.
ELF
Questions
36. What are we told about Otto Katz’s
background?
A He was brought up in an artistic family.
B He received a traditional Jewish upbringing.
C He grew up in a middle-class environment.
D He came from a working-class background.
37. What is said about Otto Katz’s stay in
Berlin?
A It made it possible for him to become an international actor.
B It was marked by amorous adventures.
C It gave him the opportunity to attend classes in
business management.
D It was here he first encountered Communism.
38. What are we told about Otto Katz’s
activities in the U.S.?
A He pursued his political interests.
B He was a fund raiser for the American Communist Party.
C He became a political refugee after having fled
from Europe.
D He resumed his acting career in Hollywood.
39. What may be concluded from the last
paragraph?
A More authors should aspire to write biographies
like those by Macintyre and Miles.
B It is an exaggeration to suggest that Otto Katz
was a real undercover agent.
C Jonathan Miles’s intention was to launch a conspiracy theory.
D Otto Katz ought to be remembered for excellence in black magic rather than spying.
40. What does the reviewer imply about
Jonathan Miles’s book?
A He regards the book as an unreflective and
under-researched piece of work.
B He believes that the book will reach a politically
interested readership.
C He argues that the book lacks excitement and
detail.
D He finds it a good example of a book within the
‘real-life spy story’ genre.