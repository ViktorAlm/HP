Högskoleprovet
Provpass 5
•	 Du måste fylla i dina svar i svarshäftet innan provtiden är slut.
•	 Följ instruktionerna i svarshäftet.
•	 Du får använda provhäftet som kladdpapper.
•	 Fyll alltid i ett svar för varje uppgift. Du får inte minuspoäng om du svarar fel.
•	 På nästa sida börjar provet, som innehåller 40 uppgifter.
•	 Provtiden är 55 minuter.
Verbal del
Detta provhäfte består av fyra olika delprov. Dessa är ORD (ordförståelse),
LÄS (svensk läsförståelse), MEK (meningskomplettering) och ELF (engelsk
läsförståelse). Anvisningar och exempeluppgifter finner du i ett separat häfte.
Prov Antal uppgifter Uppgiftsnummer Rekommenderad provtid
ORD 10 1–10 3 minuter
LÄS 10 11–20 22 minuter
MEK 10 21–30 8 minuter
ELF 10 31–40 22 minuter
2019-10-20
Börja inte med provet förrän provledaren säger till.
Svarshäfte nummer
– 2 – – 3 –
ORD – Ordförståelse
2. fingervisning
A klagomål
B förolämpning
C antydan
D punktinsats
E hotelse
1. marginaliserad
A upprepad
B förlorad
C hjälplös
D föråldrad
E åsidosatt
4. plädering
A umgängesregel
B undersökning
C uppskattning
D utläggning
E ursäkt
3. stipulera
A fastställa
B uträtta
C konfrontera
D betala
E förneka
6. cysta
A broskskiva
B inre blödning
C tarmficka
D vätskefylld blåsa
E muskelbristning
5. arrogant
A irriterande
B överlägsen
C utlämnande
D avvisande
E motstridig
8. ynnest
A förmån
B hyllning
C begåvning
D överdrift
E förlåtelse
7. tillika
A sammanlagt
B dessutom
C eventuellt
D fullständigt
E exempelvis
9. kartlägga
A arrangera
B lägga grund för
C systematiskt utforska
D pussla ihop
E förbereda
10. instans
A beslutsnivå
B närvaro
C grundprincip
D kännetecken
E betänketid
– 2 – – 3 –
Svensk läsförståelse – LÄS
Under den gångna perioden har nio rättsprövningsmål
avgjorts. I fyra av dem förklarade Högsta förvaltningsdomstolen (HFD) att regeringens beslut skulle stå fast.
I två mål avvisades ansökningarna. När det gäller de tre
återstående målen avvisade HFD ansökningarna beträffande vissa sökande och fastställde regeringens beslut
beträffande de övriga sökandena.
Ett mål (mål nr 3681-12) handlade om regeringens beslut i fråga om fastställelse av järnvägsplan för Mälarbanan, delen Barkarby–Kallhäll i Järfälla kommun. HFD
fann att regeringens beslut skulle stå fast med hänvisning till att det inte hade framkommit att regeringen
vid beslutsfattandet skulle ha felbedömt fakta eller överskridit det handlingsutrymme som förelegat i ärendet
eller att det vid handläggningen förekommit något fel
som kunde ha påverkat utgången i ärendet. Med motsvarande motivering kom HFD fram till att regeringens
beslut skulle stå fast i mål nr 982-12, 2686-12, 2803-12,
2828-12, 3132-12 och 3692-12 som gällde överklagade detaljplaner. I mål nr 2686-12, 2803-12 och 2828-12 fastställdes dock inte regeringens beslut beträffande samtliga
sökande utan vissa av sökandena avvisades eftersom det
inte hade kommit fram att de var berörda av regeringens
beslut på ett sådant sätt att besluten omfattades av rätten till prövning av deras civila rättigheter eller skyldigheter enligt artikel 6.1 i Europakonventionen.
Mål nr 6480-12 behandlade regeringens beslut att inte
ta upp en fastighetsägares överklagande av Energimarknadsinspektionens beslut att medge nätkoncession att
bygga en markledning mellan två ställverk. HFD konstaterade att markledningen inte skulle dras över fastighetsägarens fastighet och att det inte heller i målet kommit fram något annat förhållande som innebar att
fastighetsägarens civila rättigheter eller skyldigheter
berördes på ett sådant sätt som avsågs i artikel 6.1 i
Europakonventionen. Även i detta mål avvisades därför
ansökan. Det sista målet (mål nr 5860-12) gällde regeringens beslut angående tillstånd enligt lagen (1966:314)
om kontinentalsockeln att undersöka havsbotten inom
allmänt vatten i Hanöbukten i Kristianstads och Sölvesborgs kommuner. Sökandena i detta mål ägde fastigheter
utmed eller nära kusten längs Hanöbukten. Med hänsyn
till att avståndet mellan kusten och undersökningsområdet var 11–12 kilometer och då det inte heller i detta mål i övrigt framkommit att sökandena berördes av
regeringens beslut på ett sådant sätt att beslutet omfattades av rätten till prövning av deras civila rättigheter
och skyldigheter enligt artikel 6.1 i Europakonventionen
avvisades ansökningarna.
Stefan Axelsson
Uppgifter
11. Vad blev utfallet i mål nr 3692-12, enligt texten?
A HFD avstod helt från att göra en rättsprövning
av regeringens handläggning och beslut.
B HFD prövade regeringens handläggning och
beslut enbart för vissa sökande.
C HFD hittade brister i regeringens handläggning
och beslut som berörde vissa sökande.
D HFD fann att regeringens handläggning och
beslut helt uppfyllde de rättsliga kraven.
12. Enligt texten avvisade HFD vissa av ansökningarna om rättsprövning av fattade regeringsbeslut. Varför?
A Det fanns ingen anledning att kritisera regeringens handläggning eller ställningstagande i
samband med beslutet.
B HFD var inte rätt myndighet att pröva beslut
fattade enligt artikel 6.1 i Europakonventionen.
C Personerna bakom ansökningarna berördes inte
av besluten på ett sådant sätt att det fanns skäl
för rättsprövning.
D Ansökningarna hade så nära anknytning till
andra mål att en separat rättsprövning inte
kunde motiveras.
Mål om rättsprövning
– 4 – – 5 –
LÄS
Allvarligare skador på ryggmärgen medför olika grad av
förlamning. Om skadan sker i halsryggen drabbas både
armar och ben. Det är naturligtvis en tragedi för den skadade, men alltmer uppmuntrande framsteg inom forskningen har visat på vilka möjligheter som ändå finns att
återfå väsentliga funktioner.
Även om skadan sker så högt som i höjd med femte
eller sjätte halskotan finns det i regel funktioner kvar
i skuldrans deltamuskel. Denna muskels funktion är
nyckeln till ett framtida aktivt liv och möjligheten att till
exempel simträna eller använda manuell rullstol. Anledningen är att just deltamuskeln är mycket användbar som ersättare för den utslagna armbågssträckarmuskeln triceps trots att skadan sitter högt i ryggmärgen. Genom att återställa förlorade motoriska funktioner
åstadkoms bland annat förbättrad förmåga att sköta
hygien, minskad smärta förorsakad av spastisk muskulatur, minskad risk för ledkontrakturer, förbättrad kosmetik och förbättrad kroppsuppfattning. Efter framgångsrik motorisk rekonstruktion uppnår patienten i
regel funktioner som underlättar arbete och möjligheten
att återfå oberoende.
Eftersom den ryggmärgsskadade patienten har färre
intakta motoriska enheter gäller det att få ut optimala
funktioner från de fungerande fibrerna. I vårt projekt
görs en grundlig analys av såväl musklernas mikroanatomi som deras mekanik. Alla viktiga ersättningsmuskler
(som kan användas för transplantation) studeras med
mätning av muskelfiberlängd, fibervinkel, tvärsnittsyta,
muskelvikt och så kallad sarkomerlängd, det vill säga
längden hos de minsta muskelfiberenheterna. Dessa
mätningar har visat att deltamuskeln har mycket långa
fibrer som producerar kraft över en mycket stor del av
rörelseomfånget. För varje studerad muskel upprättas
en längd–kraft-kurva. Eftersom deltamuskeln består av
långa fibrer och därmed många seriekopplade sarkomerer betyder en förändring av muskellängden som regel ganska litet för muskelns förmåga att utveckla kraft.
Det är viktig information för kirurgen som ska använda
deltamuskeln som ny motor för att ersätta tricepsfunktionen. Det är således relativt liten risk för översträckning av muskeln såvida den inte sträcks ut många centimeter längre än optimal längd.
Andra extremitetsmuskler är inte alls lika ”förlåtande”. Till exempel består yttre och inre knäledssträckarna
och vissa av handledsmusklerna av mycket kortare muskelfibrer. Det innebär att för dessa muskler medför rätt
små längdförändringar av muskel–sen-enheten stora förändringar i sarkomerlängd eftersom färre sarkomerer
är kopplade i serie. Vår forskning syftar till att kartlägga
alla viktiga mekaniska faktorer som bestämmer vid vilken längd och spänning som muskeln fungerar bäst. Detta är naturligtvis viktigt att veta vid all form av kirurgi
på muskler och senor men särskilt viktigt hos den förlamade individen, där varje liten motorisk enhet måste utnyttjas maximalt för att återskapa vissa vitala funktioner.
Vid handkirurgiska kliniken på Sahlgrenska universitetssjukhuset har vi sedan början av 1980-talet rekonstruerat armbågssträckare hos ryggmärgsskadade. I vissa fall noterades otillfredsställande kirurgiska resultat
och misstanken fattades tidigt att det berodde på att
höga passiva spänningar i transplantaten medförde
sträckningar och slitningar som på sikt gjorde rekonstruktionen slack. Därför sattes stålmarkörer in i senor­na så att avståndet mellan markörerna sedan kunde
följas med röntgenundersökningar. Marköravståndet
vid standardiserad mätning var de första åren 23 mm
sex månader efter operation, vilket bedömdes förklara
icke optimalt resultat på grund av slack i det rekonstruerade muskel–sen-systemet. Genom att införa ett armstöd kopplat till rullstolen kunde marköravståndet (glidningen) minskas till 8 mm och den postoperativa
funktionen förbättras. Patienterna får gynnsammare
mekanik i armbågssträckningen. Det medför ökad styrka med bättre simförmåga och bättre bakåtsving vid
rullstolskörning, men framför allt ger det ett gott utgångsläge för att rekonstruera handgreppet. Utan styrningen av armen (= armbågssträckning) är handkontroll
mer eller mindre omöjlig.
Ett stort problem vid muskel–sen-rekonstruktion hos
förlamade patienter har alltid varit att kunna tolka betydelsen av passiv spänning, det vill säga det passiva
motstånd som finns i muskulaturen, och överföra den
informationen till kraft. Vilken struktur bestämmer den
passiva spänningen, och har den ett matematiskt samband med aktiv kraft, det vill säga den kraft som produceras av muskeln viljemässigt?
För att besvara denna viktiga fråga har vi utvecklat en
metod som innebär att muskelfiberbuntar från normala
eller förlamade muskler spänns upp mellan kraftgivare
och en fix punkt och placeras i ett bad med koksalt. Muskelbunten stimuleras sedan elektriskt och dess kraft vid
olika längder uppmäts. Laserljuset som sänds genom
muskelbunten ger ett speciellt mönster som kan översättas till sarkomerlängd. Efter att muskeln testats fysiologiskt görs molekylärbiologiska mätningar av olika
stödjeproteiners sammansättning. Med den här informationen har vi fått en mycket bättre kunskap om vilka
mekaniska egenskaper friska och sjuka muskler har.
Att återskapa muskelfunktioner
– 4 – – 5 –
LÄS
Uppgifter
13. Deltamuskeln är mycket användbar i det sammanhang som texten beskriver, delvis tack vare
sina långa fibrer. Varför är fiberlängden så viktig,
enligt texten?
A Muskler med långa fibrer är lättare att studera,
vilket ger bättre resultat vid transplantationer.
B Muskler med långa fibrer bibehåller sin funktion väl, även om muskelns ursprungliga längd
ändras.
C Långa muskelfibrer gör att kirurgen kan bortse
från muskelns passiva spänning.
D Långa muskelfibrer är nödvändiga för att fungerande och skadade muskler ska kunna sammanfogas.
14. Hur kan man enligt texten ge ryggmärgsskadade
patienter som har genomgått operation ökad
kraft och rörlighet i armen?
A Genom att sätta in små stålmarkörer i senorna.
B Genom att sträcka armbågen via kirurgi.
C Genom att stärka den passiva spänningen i
musklerna.
D Genom att förbättra patienternas befintliga
hjälpmedel.
15. Vad har undersökts i den forskning som beskrivs i texten?
A Huruvida kirurgi kan användas för att hjälpa
ryggmärgsskadade.
B Under vilka förutsättningar muskler fungerar
optimalt.
C Vilka av kroppens muskler som påverkas mest
vid en förlamning.
D Hur nya former för muskelträning kan hjälpa
ryggmärgsskadade.
16. Hur kan texten bäst karakteriseras?
A Som en presentation av pågående forskning.
B Som en beskrivning av ett nytt forskningsfält.
C Som en utvärdering av undersökningsmetoder.
D Som en granskning av nya operationstekniker.
Skillnaderna mellan friska och förlamade muskler kan
kanske i en framtid användas för att på genetisk väg återställa vissa önskvärda funktioner och därmed förbättra
utsikterna för den förlamade individen att återfå fler viktiga rörelser. Vi tror också att de ovan beskrivna kirurgiska framstegen tillsammans med ökad kunskap om den
helt eller delvis förlamade muskulaturens struktur och
funktion kan öka den skadades förmåga och intresse att
delta i handikappidrott och vetenskapliga studier om
handikappidrott.
Jan Fridén
kontraktur = inskränkt eller upphävd rörlighet
– 6 – – 7 –
LÄS
Den goda litteraturen
Magnus Persson är litteraturvetare och sedan flera år
verksam vid lärarutbildningen i Malmö. Att han intar en
position mellan två världar som ofta har förbluffande lite
med varandra att göra – universitetsämnet litteraturvetenskap respektive lärarutbildningen och svensklärarens verksamhet – ger honom ett ovanligt öppet
perspektiv på frågor som är grundläggande för litteraturvetenskapen: värdefrågor kring litteratur och läsning. I Den goda boken: samtida föreställningar om litteratur och läsning bygger Persson vidare på diskussion­erna i den tidigare boken Varför läsa litteratur?, men
i stället för att som där koncentrera sig på skolans värld
vidareutvecklar han nu frågorna i flera olika riktningar.
För att fånga problematiken med läsningens värde väljer författaren att tala om myten om den goda litteraturen. Denna myt utmärks av att vara oreflekterad och naturaliserad och av att inte kunna ställa kritiska frågor
till sig själv. Den innebär att litteraturläsning anses vara
inte bara god, utan automatiskt god och med automatiskt
goda effekter. Persson sammanfattar det i sitt kapitel om
kanondebatten – där diskussionen framför allt kom att
handla om vilken som var den ”rätta listan” av litterära
verk – med att debattlogiken ”förutsätter en övertygelse
om att litteraturläsning kan ha automatiska verkningar
och att dessa verkningar både enkelt kan förutses och att
de är goda”. Bakom myten döljer sig också en kultursyn
där den goda litteraturen förväntas motverka dåliga kulturyttringar.
 I nio kapitel vandrar Persson genom olika aktuella
diskussioner som berör litteratur. Det breda spektret,
med nedslag i väsensskilda diskussioner, erbjuder en
utmärkt möjlighet att få syn på hur myten om den goda
litteraturen träder fram i olika skepnader. Bland annat
diskuteras den politiskt initierade kanondebatten 2006
och den ideella föreningen Läsrörelsens litteratursyn och
dess samarbete med McDonald’s. Författaren behandlar
tanken på litteraturens läkande kraft så som den diskuteras inom biblioterapin – en i Sverige inte särskilt utvecklad idériktning. Han diskuterar förtjänstfullt hur
en lektion på svensklärarutbildningen om Vladimir Nabokovs Lolita kan se ut. Dessutom argumenterar han för
att idén om litteraturens ständiga normbrott och en ”glamorisering av transgressioner” (Rita Felski) också den
kan ses som en myt – som något som riskerar att förvandlas till en kliché, till ”rutinisering, till en bekräftelse av
det förväntade”.
En av författarens grundläggande poänger är att vi
aldrig helt kan komma utanför myten om den goda litteraturen. Han påpekar att till och med den som skriver
emot det goda i litteraturen ändå i slutänden inte kan ta
sig ur myten – den omfattar också det motspänstiga eller
”onda” genom att inkorporera det som något som läsaren
kan bli berikad av. Här återknyter Persson bland annat
till Anders Johanssons Göra ont: litterär metafysik. Persson gör dock ett viktigt tillägg. Ett scenario som oftast
inte tas upp i de kritiska diskussionerna om litteraturens
godhet är något så enkelt som ointresset för litteratur,
som inte är ovanligt exempelvis i de skolklasser svensklärarna möter i sin vardag: ”Men med en likgiltig hållning
tillhör man definitionsmässigt inte fältet, annat än som
motsträvig undersåte och föremål för svensklärarens
mer eller mindre tappra omvändelseförsök. Skall man
verkligen lämna myten om den goda litteraturen måste
man också lämna litteraturen.”
Även om vi inte kan frigöra oss från myten vill Persson
att den ska ”synliggöras, utmanas och sättas i spel”. Så
görs ofta inte i de försvar för läsning som brukar betecknas som enkla och ”naiva”. Det kan handla om de utsagor
som görs från politiskt håll, som i kanondebatten, eller
av företrädare för andra ämnen, exempelvis juristen Leif
Alsheimer i boken Bildningsresan, som Persson dock ej
nämner. Mest känd är väl här Martha Nussbaum och
hennes försvar för litteraturläsning i bland annat boken
Cultivating Humanity.
Exemplen på hur litteraturläsning kan förespråkas är
för en litteraturvetare stundtals gastkramande i sin välvilliga fyrkantighet. Men kanske är det så det måste vara?
Frågan man kan ställa sig är hur stort problem det är att
lekmannautsagor är enkla och ”naiva”, särskilt som de
trots detta inte ligger alltför långt ifrån det som den medvetna kritikern, efter att ha gått sina kritiska rundor,
själv hamnar i – om än betydligt mer nyanserat.
För en spännande sak med denna fråga, som gör den
så särskilt svår, är att de som med kraft kritiserar de naiva synerna på läsningens godhet sedan, när de själva ska
ge egna argument för läsning, blir förvillande lika dem
de kritiserar, om än mer nedtonat och mindre förenklat.
Det är ett fenomen man ofta stöter på, och författaren
lyfter fram flera sådana exempel. Också han själv landar
naturligtvis i att läsning är bra, och detta faktum är något
han mycket medvetet synliggör. Perssons termer för att
benämna läsningens möjliga goda är ”demokrati, narrativ
fantasi och kreativ läsning”, hämtade från hans tidigare
diskussion i Varför läsa litteratur?. I ”narrativ fantasi” ingår bland annat litteraturens förmåga att erbjuda perspektivbyten, vilket jag ser som en mycket viktig aspekt
av läsning, särskilt i pedagogiska sammanhang. Viktigt
är här det som Persson lyfter fram i sitt synliggörande av
godheten som myt: att dessa möjliga effekter inte kan
förespråkas som något som sker automatiskt och för alla.
– 6 – – 7 –
LÄS
Magnus Perssons Den goda boken är själv en god bok,
i så motto att den är både välskriven och väl sammanhängande. Den består nästan uteslutande av tidigare publicerade artiklar, men trots detta är det en sammanhållen bok. Det är sällan man ser ett så gott exempel på hur
man som forskare kan laborera med ett ”både och” gentemot dagens dubbla värdeskalor inom forskningspubliceringen, där det å ena sidan krävs att man ska publicera
artiklar och å andra sidan att man ska skriva böcker.
 Också med sin stil förefaller Persson mig exemplarisk
– han skriver precist och tankeväckande, samtidigt öppet
och tillgängligt. Han är hela tiden tydlig med vad det är
han gör och vilka grepp han använder sig av, vilket skapar en genomgående pedagogisk och hederlig diskussion.
Det innebär att detta är en forskningsbok som enkelt bör
kunna användas i undervisningssammanhang.
Ett exempel på denna pedagogiska öppenhet är det
självreflekterande inslag som finns i bokens sista kapitel.
Här analyserar Persson sin egen kritiska position i boken,
och det med besked. Bland annat inkluderar han längre
– ibland halvsideslånga – citat från det han själv just skrivit i tidigare kapitel, för att sedan plocka sönder dem i
sina beståndsdelar för analys. Persson skriver att han är
medveten om att en sådan egenanalys kan ”framstå som
höjden av självupptagenhet. Min förhoppning är att resultaten kan rättfärdiga tilltaget”. Det gör de. Detta är
ett – i alla fall för mig – både oväntat och roande grepp,
men det ger också en givande diskussion om vad en kritisk position för med sig och vilka dolda föreställningar
en sådan position grundar sig på. Magnus Perssons mål
i denna bok är uppenbarligen att arbeta med många olika perspektiv, vilket ges en ytterligare dimension i denna avslutning. Som lärobok borde detta kunna vara inspirerande för studenter, och det är inspirerande för mig
som läsande och recenserande forskare.
Katarina Bernhardsson
kanon = det urval av litterära verk som vid en viss tid
anses vara de viktigaste
Uppgifter
17. Vilken roll spelade myten om den goda litteraturen i kanondebatten, enligt textens referat
av Magnus Perssons bok?
A Den var en given utgångspunkt.
B Den blev efter hand den egentliga stridsfrågan.
C Den diskuterades som en separat fråga.
D Den tillförde debatten en ovanlig dimension.
18. Vilket är enligt texten det enda sättet att stå fri
från myten om den goda litteraturen?
A Att uteslutande läsa ifrågasatt litteratur.
B Att välja sin egen litteratur.
C Att alltid kritisera litteraturen.
D Att strunta i litteraturen.
19. Vad noterar recensenten beträffande de
”naiva” argumenten till läsningens försvar?
A Att de framförs av lekmän som är starkt påverkade av expertisens åsikter.
B Att de egentligen är politiska men väldigt sällan
bemöts som sådana.
C Att de på grund av sin allmänna vällovlighet är
svåra att attackera.
D Att de ifrågasätts men sedan i princip upprepas
av kritikerna.
20. Hur ser Magnus Persson själv på litteratur och
läsande, enligt texten?
A Det är inte självklart att läsning alltid medför
något gott.
B Läsning kan ge direkta hälsoeffekter.
C God litteratur medför alltid något positivt.
D Det finns både god och ond litteratur.
– 8 – – 9 –
MEK – Meningskomplettering
21. Eftersom landet har ett litet antal dollarmiljardärer men miljontals invånare på
fattigdomsgränsen är det _____ att kunna betala de förhållandevis stora summor
som krävs för att gå på spännande OS-tävlingar på hemmaplan.
A allas angelägenhet
B få förunnat
C många om budet
D vars och ens ansvar
22. En nysning framkallas normalt av kemisk eller _____ retning av smärtförande nerver
i näsans slemhinna. Men även uppvärmning av ansiktet och starkt ljus i ögonen kan
_____ reflexen.
A fysisk – utveckla
B sinnlig – utsända
C mekanisk – utlösa
D invärtes – uttrycka
23. Sam Shepards stycke utspelas, likt flera andra av hans berättelser, i en _____ håla
någonstans i öknen, en i alla _____ plågsamt utarmad amerikansk _____.
A avlägsen – bemärkelser – skogsbygd
B övergiven – förhållanden – vildmark
C mystisk – omständigheter – avkrok
D gudsförgäten – avseenden – glesbygd
24. Det ska bli tio gånger säkrare att åka bakom ratten i ett självkörande fordon än att,
som i dag, själv ratta fordonet. Säkerheten möjliggörs med rejäla backupsystem och
hög _____; om en komponent slutar fungera så träder en annan in, så att bilen ändå
kan fortsätta att köra på egen hand.
A auktoritet
B redundans
C soliditet
D intensitet
– 8 – – 9 –
MEK
25. För att gå i bräschen för digitaliseringen av svensk skönlitteratur _____ förlaget år
2007 det så kallade 1000-projektet. Genom att digitalisera 1000 titlar av framför
allt äldre litteratur ur förlagshusets backlist, ville man ge allmänheten tillgång till
böcker som sällan finns att _____ i tryck.
A sjösatte – tillgå
B landsteg – avkoda
C ankrade – uppbåda
D strandsatte – inköpa
26. Vi behandlar ofta knäskador och har tagit fram program för _____ styrke- och
koordinationsträning. Det har visat sig att _____ minskar om laget ägnar tio minuter
innan fotbollspasset åt till exempel koordinationsövningar.
A försumbar – skaderiskerna
B effektiv – skadegörelsen
C märkbar – skadekänningarna
D preventiv – skadefrekvensen
27. Att avslöja _____ var en dålig idé. Myten kring en okänd författare kommer alltid att
överträffa verkligheten.
A intrigen
B budbäraren
C förläggaren
D pseudonymen
28. En person som inte kan styra sina handlingar och inte är _____ att välja mellan rätt
och fel har ingen skuld. Kan en människa inte ansvara för sina handlingar är hon
_____ och kan alltså inte _____ sig skuld, och bör inte heller dömas.
A på plats – ansvarsfri – anta
B på vippen – oskyldig – tillskriva
C i stånd – otillräknelig – ådra
D i skick – aningslös – belägga
– 10 – – 11 –
MEK
29. Jag känner igen mig i hans totala förnekande av den meningslösa njutningen,
den som livsstilsmagasinen ständigt saluför med _____ som ”Unna dig att njuta!”.
Murakami, han njuter minsann inte. Han springer.
A floskler
B anekdoter
C parafraser
D förebråelser
30. Utredaren förde in en moralisk _____ i sitt betänkande, åberopade det allmänna
rättsmedvetandet och fann det stötande att likgiltighet och brist på _____ tillåts
passera ostraffat i vissa situationer.
A dimension – civilkurage
B inställning – avsikt
C fas – handlingskraft
D valmöjlighet – pliktkänsla
– 11 –
Engelsk läsförståelse – ELF
In the following text there are gaps which indicate that something has been left out.
Look at the four alternatives that correspond to each gap and decide which one best
fits the gap. Then mark your choice on your answer sheet.
Marrying Women Alternatives
Jane Austen’s 19th-century characters took it for granted
that men with money made more eligible mates. A new
study from the Pew Research Center, a think-tank, finds
that little has changed. Fully 78% of American women
who have never been married say it is “very important”
that their future spouse has a “steady job”.
Wrenching changes in the labour market, combined
with these         31         preferences, have shaken up the marriage market. Women are much more likely to have jobs
than half a century ago; men, somewhat less so. Women
today find it much easier to cope without a male breadwinner. At the same time, many find the pool of potential
husbands less appealing.
In 1960, young, never-married women were spoilt for
choice. For every hundred of them aged 25–34, there
were 139 young, never-married men vying for their
        32        . In 2012 there were just 91. For some groups, the
gap is much bigger. Young never-married black women
outnumber young never-married black men with jobs by
a startling two-to-one. This helps explain why, although
African-Americans are more likely than other races to
say they         33         marriage, only 26% of black women are
actually married, compared with 51% of whites.
The raw ratio of bachelors to bachelorettes varies with
age. There are 118 unmarried 25-year-old men for every
100 single women,         34         women are more likely to marry
older partners. Around the age of 40, the ratio is roughly
even. From then on, the surplus of men turns into a deficit:
by the age of 64, there are only 62 unmarried men, with or
without jobs, for every 100 unmarried women.
Pew predicts that, by 2030, 28% of American men –
and 23% of women – will never have tied the knot. For
men without much education, the picture is particularly
grim. Among young American adults with a high school
certificate or         35        , there are 174 never-married men for
every 100 never-married women. The difference largely
reflects the difficulty poorly-educated men have finding work.
The Economist
31.
A new
B illogical
C ancient
D odd
32.
A	 attention
B dependence
C	 relation
D income
33.
A	 deserve
B accept
C	 disregard
D	 value
34.
A	 although
B	 unless
C	 since
D	 provided
35.
A	 less
B not
C more
D	 so
– 12 – – 13 –
ELF
The Marshmallow Test
The great Russian writer Leo Tolstoy was a man of ferocious complexity and contradiction, of a scope that Walter Mischel could appreciate. Mischel, a professor of psychology at Columbia University, is a towering figure in
personality research, whose first popular book, The
Marshmallow Test, summarizes his decades of work on
self-control. It is also thanks to Mischel that we consider
the degree to which situation dictates behavior, and the
fact that willpower – and much more – is only as predictable as the context in which it operates.
His so-called “marshmallow test,” first conducted at
Stanford University in the late 1960s, monitors the ability
of a child to resist a treat when left alone with it. Mischel’s
subjects understood that they could eat the treat immediately if they rang a bell to summon the researcher, but
they’d receive two treats if they could await the researcher’s return. Four-year-old paragons of executive function
waited up to 15 minutes; school-age kids with “high delay
skills” waited so long that Mischel himself could no longer
stand to watch their heroic juvenile abnegation.
The test is noteworthy because long-term follow-up
studies show that a child’s ability to delay reward correlates with academic success and adult income, as well as
with affective powers such as the ability to tolerate stress
and rejection. The “cooling” mental transformations that
help a kid wait agonizing minutes to consume a marshmallow – imagining the candy is a cloud, putting a frame
around it to make it abstract, etc. – are the bedrock processes that allow that same person to stay future-focused
enough to earn a college degree or to reliably invest in a
long-term pension plan. Those with the ability to delay
have a well-oiled prefrontal cortex that successfully regulates their abstract thinking as well as impulse control.
Mainstream interest in Mischel’s work reflects our
culture’s obsession with executive function or its lack
(ADHD). We’re in the midst of a cognitive gold rush on
self-control and grit, perhaps the two most valorized
skills of our young century. Ironically, Mischel’s studies
of personality, which are legendary among psychologists
but largely unknown to the public, suggest that there
are natural checks on self-regulation. Self-control, like
most behaviors, is radically contingent. Character and
willpower bend depending on the environment and the
individual’s level of motivation.
Leo Tolstoy was a maelstrom of lapses in his personal
life. He fought incessantly with his wife. He was critical and demanding of his family even as he preached a
love of humanity. This may surprise some people, but it
would not surprise Mischel. He argues that the key to
exercising self-control and to understanding why people appear to behave erratically resides in the slimmest
of phrases: if–then.
For example, the degree of conscientiousness we
bring to a task at our job does not predict how conscientious we’ll be about bill paying or interacting with loved
ones when we arrive home. However, it is predictive of
how conscientious we’ll continue to be in work-related
endeavors.
Mischel proposes that personality inscribes itself in
if–then behavioral patterns, which “characterize most
people when their behavior is closely examined.” Further, “the behavioral signature of personality specifies
what the individual does predictably if particular situational triggers occur. These behavioral triggers have
been found with adults as well as children and for everything from conscientiousness and sociability to anxiety and stress.”
Perhaps an omniscient biographer could map the intricate if–then patterns in Tolstoy’s life, as scattered as constellations in the night sky but ultimately just as predictable. We are, each of us, that complicated.
Mischel has said that he is most interested in the subjects who “failed” the marshmallow test but went on to
succeed in life. There’s no way to know whether Tolstoy
would fit the bill, but if so, Mischel would have an idea why.
Kaja Perina, Psychology Today
– 12 – – 13 –
ELF
Questions
36. What was shown in Prof. Mischel’s original
“marshmallow test”?
A	 Young children had more difficulty waiting for a
reward than more mature ones.
B	 The children’s results were basically determined
by the test situation at hand.
C	 The age of the children involved was largely
irrelevant for the outcome of the study.
D	 Children in general proved less able than adults
to resist immediate temptation.
37.	 Why, in particular, is the marshmallow test of
wider psychological interest?
A	 When applied to adults, its results tend to be
more or less identical to those of young children.
B	 It has suggested some unexpected perspectives
on basic brain dysfunction.
C	 It has demonstrated that the same kind of underlying reasoning explains a person’s behavior
regardless of age.
D	 Recent research has indicated its relevance for
being able to wait without stress.
38.	 Why is Leo Tolstoy mentioned?
A	 As a good example of the way many writers’
minds seem to function.
B	 As an illustration of the conflict between personal
ideals and actual behavior.
C	 As an argument that self-control is not a welldefined psychological concept.
D	 As a suitable case for treatment by behavioral
therapy.
39. What is the basic point of Prof. Mischel’s “if–
then” argument?
A	 There is no link between personality profiles and
observable behavior.
B	 Both child and adult personalities are guided by
little-known behavioral norms.
C	 Personality may give rise to a certain behavior
only under specific conditions.
D	 Neither personality nor behavior can explain the
mystery of human action.
40.	 What can be concluded about the marshmallow
test from the closing paragraph?
A	 Its potential for improvement will probably add
to its current status.
B	 It may be seen as less convincing than some
other personality tests.
C	 Its power of prediction is even more remarkable
than first assumed.
D	 It gives an opportunity to study some less typical
personality profiles.