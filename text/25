Verbal del a
Provpass 1 Högskoleprovet
Provet innehåller 40 uppgifter
På nästa sida börjar provet som innehåller 40 uppgifter och den totala provtiden är 55 minuter.
BÖRJA INTE MED PROVET FÖRRÄN PROVLEDAREN SÄGER TILL!
Tillstånd har inhämtats att publicera det upphovsrättsligt skyddade material som ingår i detta prov.
Instruktion
Detta provhäfte består av fyra olika delprov. Dessa är ORD (ordförståelse), LÄS (svensk läsförståelse),
MEK (meningskomplettering) och ELF (engelsk läsförståelse). Anvisningar och exempeluppgifter
finner du i ett separat häfte.
Prov Antal uppgifter Uppgiftsnummer Rekommenderad provtid
ORD 10 1–10 3 minuter
LÄS 10 11–20 22 minuter
MEK 10 21–30 8 minuter
ELF 10 31–40 22 minuter
Alla svar ska föras in i svarshäftet. Det ska ske inom provtiden.
Markera tydligt.
Om du inte kan lösa en uppgift, försök då att bedöma vilket svarsförslag som verkar mest rimligt.
Du får inget poängavdrag om du svarar fel.
Du får använda provhäftet som kladdpapper.
Svarshäfte nr.
2013-10-26
2. alpinism
A bergsbestigning
B fjällräddning
C snöblindhet
D höjdrädsla
E glaciärbildning
1. hospitaliserad
A inbillningssjuk
B gästvänlig
C läkemedelsberoende
D väl mottagen
E sjukhustillvänjd
4. amnesti
A påtryckning
B försvar
C uppskov
D förbud
E benådning
3. gestalta
A fantisera
B utforma
C tyda
D urskilja
E fullborda
6. schabrak
A grustag
B mullrande ljud
C nederlag
D stort tygstycke
E metallbygel
5. brådstörtat
A tvärbrant
B smärtsamt
C djupgående
D plötsligt
E stressigt
8. peang
A klämma
B tunn kniv
C mätinstrument
D liten sax
E väggur
7. kymig
A barnslig
B olustig
C enformig
D oärlig
E märklig
9. upplåta
A höja till skyarna
B belöna
C ställa till förfogande
D belysa
E uttrycka glädje
10. subtilitet
A finess
B stolthet
C upphöjdhet
D påverkan
E ersättning
– 2 –
DELPROV ORD – ORDFÖRSTÅELSE
– 2 – – 3 – FORTSÄTT PÅ NÄSTA SIDA »
DELPROV LÄS – LÄSFÖRSTÅELSE
Det var när biologiforskaren Josefin Madjidian och hennes kollega Kristina Karlsson Green påbörjade sina doktorandprojekt inom forskning om könskonflikter – det vill
säga djurs och växters egenskaper och beteende i konflikter
kring parning och uppfödning av ungar – som de började
lägga märke till dels att hanar och honor beskrevs med helt
olika ord, dels att hanarna genomgående beskrevs som den
aktiva parten.
– Jag reagerade på att man använde ord som att hanarna
”manipulerade” eller ”trakasserade” honorna. Beteendena
är ju ett resultat av evolutionen och inte något som djur
och växter gör medvetet, säger Madjidian.
I sin studie visar de två forskarna hur honors och hanars
beteende återges med konsekvent olika ord, som ger olika
associationer när det gäller individens roll i konflikten.
Medan hanarnas beteende beskrivs i termer som ”ihärdighet”, ”kraft”, ”tvång”, ”trakasserier” och ”manipulation”,
skildras honornas agerande som passivt genom ord som
”undvikande”, ”motvillighet” och ”motstånd”.
– Hur vi som forskare förklarar saker säger också något
om hur vi fungerar och resonerar som människor, säger
Madjidian.
Det blir också, påpekar forskarna i sin artikel, i praktiken omöjligt att utröna om det är honan eller hanen som
utför det beteende som utlöser en könskonflikt. Beskrivningarna av att det är hanen som tar första steget och
honan som reagerar kan lika gärna vara ett resultat av forskarnas fördomar, resonerar de.
Enligt Madjidian kan forskarnas, troligen omedvetna,
tendens att i forskningen utgå från stereotypa föreställningar om manligt och kvinnligt i mänskliga relationer
få långtgående konsekvenser, bland annat i form av kunskapsluckor. Genom att konsekvent beskriva hanen som
den mer aktiva, aggressiva parten riskerar man att missa
att ställa frågor om vilka negativa följder könskonflikterna
får för hanarna.
– Man fokuserar hela tiden på honan och på vilket sätt
hon drabbas av konflikten, men hur hanarna drabbas är
ofta outforskat.
Förutom en ren kunskapsvinst finns ett annat viktigt
skäl för biologiforskarna att fundera över sitt språkbruk:
Den biologiska forskningen om djur och växter är ett
fält vars resultat och beskrivningar inte sällan används av
gemene man för att förklara varför det ser ut som det gör i
människovärlden. Genom att beskriva relationerna i växtoch djurriket på ett könsstereotypt sätt riskerar man att
hamna i ett slags rundgång, resonerar Madjidian.
– Människor resonerar i stil med att ”i biologin har
man visat att män och kvinnor ...” och på så sätt förstärks
ordens laddning i en mänsklig kontext, för att sedan återigen dyka upp i forskningen. Här har biologiforskarna ett
viktigt ansvar.
Frida Lundberg
Uppgifter
11. Enligt texten ser Madjidian en risk för ”ett
slags rundgång”. Vad skulle detta i första
hand få för följder?
A Att samband försvinner.
B Att felaktigheter består.
C Att oklarheter framhävs.
D Att forskningen missförstås.
12. Vad är det som riskerar att inte upptäckas
i den biologiska forskning som Madjidian
och Karlsson Green kritiserar?
A Att många konflikter mellan hanar och honor
uppstår medvetet.
B Orsakerna till kunskapsluckorna inom konfliktforskningen.
C Att könskonflikter i naturen har en mänsklig
kontext.
D Orsakerna till könskonflikterna i djurvärlden.
Trakasserier och tvång
– 4 –
LÄS
Litteraturen har fått dåligt självförtroende. Det är en tanke
som allt oftare kommer för mig. Inte minst i den senaste
tidens biblioteksdebatter, där jag med jämna mellanrum
får höra att jag är en bakåtsträvande ”bokkramare” – och
nästan alltid kommer dessa tillmälen inifrån biblioteksvärlden. På den nya tidens folkbibliotek tillåts nämligen
inte skönlitteraturen, eller boken över huvud taget, ha
något särskilt stort egenvärde – och då blir det som det
blir med dess självförtroende.
Det måste vara eländigt för de mest framåtivrande biblioteksideologerna att biblioteken fortfarande heter just
bibliotek – själva namnet påminner på ett irriterande sätt
om den tid då biblioteket fortfarande i första hand var en
plats för litteratur.
Bokhandeln är en annan plats där boken inte längre får
ta plats. Då menar jag i första hand den fysiska bokhandeln, som består av allt större golvytor och allt glesare bokrader. I den mån det över huvud taget kommer att finnas
kvar en fysisk bokhandel i framtiden, så inte är det böcker
den i första hand kommer att innehålla. Modernitetsivrare
invänder nu och säger att framtiden inte heller kommer
att innehålla så värst mycket fysiska böcker. Desto större
anledning, säger jag, att spotta upp sig lite och höja litteraturens självförtroende – för säga vad man vill om e-böcker,
men särskilt synliga är de inte.
Den elektroniska bokhandeln är stället man får söka
sig till när biblioteken och den fysiska bokhandeln sviker.
Men inte heller här är det mer än en ytterst liten del av
den befintliga litteraturen som är synlig – resten får man
leta sig fram till, och för att kunna leta måste man veta
vad det är man letar efter. Det kan vara svårt om man inte
är en van läsare.
Det talas gärna – av politiker och biblioteksideologer
– om hur viktigt det är med läsning. Det är bra för demokratiutvecklingen, det är bra för barns verbala utveckling,
det är bra för det fria ordet, det är bra för den personliga
utvecklingen – det är helt enkelt bra att läsa av en massa
anledningar.
Allt det där stämmer ju. Men alltmer sällan hör jag
någon som vågar hävda att skönlitteraturen även har ett
rent konstnärligt värde. Att detta värde har betydelse för
vår kulturhistoria, att det finns ett självändamål i att följa
vilka vägar litteraturen tar i framtiden.
Och alltmer sällan hör jag just konstnärliga grunder
föras fram till försvar för skönlitteraturen: att bra litteratur kan få världar att öppna sig inom oss som går långt
bortom det instrumentella. Att den kan få oss att förstå
saker som går bakom nyhetsrubrikerna. Att litteraturen
skriver historia.
Det är dags att återupprätta litteraturens självförtroende. Den skall inte vara en ursäkt för en massa andra
saker – den är alldeles för viktig för det.
Annina Rabe
Uppgifter
13. Litteraturen har dåligt självförtroende,
skriver textförfattaren. Hur bör man
enligt henne argumentera för att återge
litteraturen dess självförtroende?
A Man bör hävda att litteratur är mer än dess
konstnärliga värde.
B Man bör hävda att litteratur har ett egenvärde.
C Man bör hävda att den fysiska boken överträffar
e-boken.
D Man bör hävda att litteraturläsning främjar
språkutvecklingen.
14. Vilket av följande påståenden stämmer
bäst överens med resonemanget i texten?
A Det är viktigare att man läser än vad man läser.
B Biblioteken bör arbeta med ett vidare litteraturbegrepp än i dag.
C E-böcker saknar litterärt värde.
D Värdet av god litteratur ska inte mätas i nytta.
Litteraturen och biblioteken
– 4 – – 5 – FORTSÄTT PÅ NÄSTA SIDA »
LÄS
Analys av en 38 000 år gammal benbit har gett den mest
kompletta DNA-sekvensen från någon neandertalare
någonsin. Den avslöjar att den senaste gemensamma anfadern till oss och neandertalarna levde för hela 660 000 år
sedan.
Forskare vid Max-Planck-Institut für evolutionäre
Anthropologie i Leipzig lyckades ta fram arvsmassa från
mitokondrier, de energifabriker i cellen som vi ärver
enbart på mödernet. Genom att återskapa varje del av
denna drygt 16 000 baspar långa DNA-sekvens 35 gånger
kunde forskarna rensa bort olika felaktigheter.
– Det är bara 3 procent av alla sekvenser vi får fram
som är neandertalska, resten är exempelvis gamla mikrober som bott i benet under tiden det har legat i jorden,
säger genombiologen Richard E. Green, författare till studien som publiceras i tidskriften Cell.
Arvsmassan inne i mitokondrierna innehåller gener
som utgör mall för sammanlagt 13 olika proteiner. En gen
som deltar i energitillverkningen, COX2, visar sig ha sett
likadan ut hela vägen från schimpans till neandertalare.
Det innebär att de fyra förändringar som finns unikt hos
oss har uppkommit under den relativt korta period som
förflutit sedan vi skilde oss från neandertalarna. Vad dessa
skillnader betyder vet forskarna ännu inte.
Något som blev tydligt när antalet förändringar i arvsmassan studerats är att neandertalarna tros ha varit få till
antalet. När våra förfäder och neandertalare levde parallellt uppskattas antalet människor ha varit omkring 10 000
i hela världen, medan neandertalarna var betydligt färre.
– Vi vet inte varför de dog ut, men oavsett om människor konkurrerade ut dem eller om det handlade om rena
konflikter så var de inte så många från början, säger Richard E. Green.
Detta är ett första steg i analysen av hela neandertalgenomet.
Lotta Fredholm
Uppgifter
15. Vad har forskarna analyserat för att komma fram till det beskrivna resultatet?
A Mikrober i benrester.
B Återskapade mitokondrier.
C Förändringar i DNA.
D Energitillverkande proteiner.
16. Vad rensade forskarna bort ur undersökningsmaterialet för att få fram resultatet,
enligt texten?
A Arvsmassa från främmande organismer.
B DNA-sekvenser med oklar funktion.
C Gener med skador av olika slag.
D Förändrade och felaktiga celler.
Neandertalarna
– 6 –
LÄS
Med värden från alla håll
Förskolan har en speciell ställning i samhället genom
utbildning och utveckling av mycket unga samhällsmedborgare. Just under dessa tidiga år i barndomen grundläggs identiteter, roller, normer och värderingar som kan
bli avgörande för resten av livet. Vad förskolan då bidrar
med när det gäller just värdefrågor blir intressant att fråga
sig, och förskollärares professionella handlande får i ljuset
av detta en central roll.
Förskolan har bland annat till uppgift att förverkliga
ett uppdrag som handlar om demokratisk fostran, jämlikhet, jämställdhet, solidaritet samt aktning och respekt för
medmänniskor och miljö. I skolans och förskolans läroplaner talas också om individens fostran till rättskänsla,
generositet, tolerans och ansvarstagande. Vi vill diskutera
den utmaning förskolan står inför när det gäller att främja
verksamheter som erbjuder möjlighetsrum för alla, som
öppnar för perspektivseende och där etiska principer upprätthålls i mellanmänskliga relationer. Detta är ett kvalificerat arbete som tar tid och som inte enbart kan utföras
genom effektiva modeller och metoder.
Under flera år har vi haft förmånen att arbeta tillsammans med verksamma förskollärare i olika projekt som
berört värdefrågor, och det har på många sätt varit en lärorik resa. Bland annat har vi arbetat med olika grupperingar
i forskningscirklar som fokuserat på jämställdhetsfrågor i
förskolan. Det har då visat sig att det konkreta förverkligandet av intentionerna i styrdokumenten (läroplanens
värdegrund) inte alltid så enkelt låter sig göras, utan att
skulden för den skull kan läggas på någon särskild. Det
finns många hinder på vägen. I forskningscirklarnas många
samtal och möten visade det sig att en rad omständigheter
kan bidra till att verksamheten tar andra riktningar än
de avsedda och förväntade. Värdegrunden är framskriven
med begrepp som dels i sig lämnar utrymme för olika tolkningar, dels behöver ses i relation till andra konkurrerande
värden som kommer till uttryck i det vardagliga arbetet.
Det finns en risk att begreppen tolkas in i sammanhang
som bygger på andra och till och med motsatta värden,
där förskolans men också skolans roll främst handlar om
sortering, kategorisering och individuell självreglering och
där de unga samhällsmedborgarna blir ett medel för andra
intressen.
När barnen kommer till förskolan bär de med sig erfarenheter som de fått i sin familj och tillsammans med
andra människor. I skolan möter de dels andra barn med
deras specifika handlingsmönster, dels pedagoger som har
sina personligheter och professionella föreställningar och
erfarenheter. I dessa mångfasetterade möten ska dessutom
samhällets intentioner med barns och ungdomars lärande
ges form och förverkligas. Det säger sig självt att detta inte
är någon enkel uppgift. Dessutom kan, med vår utgångspunkt, värdegrunden i förskolan inte förstås som fri från
andra starka krafter, nämligen samhälleliga influenser av
skilda slag. Av särskilt intresse är de värden som till exempel media och kommersiella krafter förmedlar till barn
och vuxna på en mängd sätt och som lätt sipprar in i den
pedagogiska praktiken och måste hanteras där.
Mot denna bakgrund blir det begränsande om vi tror
att vi enbart med hjälp av policy kan styra det vardagliga
arbetet i förskolan i riktning mot sådana handlingsmönster och förhållningssätt som främjar ideal som jämlikhet,
mångfald och demokrati. Det finns anledning att på ett
mer djupgående sätt analysera det som utspelas i förskolans och skolans vardagliga praktik. Det är nämligen just
där som de värden vi är bärare av tar gestalt och kommer till konkreta uttryck. Vilka kvaliteter blir synliga i
det vardagliga samspelet, i verksamhetens innehåll och i
det unika mötet med varje barn? Hur kan vi som pedagoger gemensamt utveckla ett omdöme för att kunna ta
ansvar för de beslut som måste tas i förskolans och skolans
vardag?
Vårt perspektiv på värdefrågorna är att de kommer till
uttryck via språket i möten mellan människor. Språket ger
vårt tänkande och vårt handlande innebörd och mening.
Det medverkar till att forma verkligheten (den sociala världen) men också till att omforma och förändra den, allteftersom vi lägger en något annorlunda mening och andra
innebörder i ord och begrepp. Om utgångspunkten är att
värdegrunden både skapas och återskapas via språket, så
blir det centralt att sätta ljuset på de samtal och samspel
som sker i förskolans och skolans vardagliga verksamhet.
Det handlar om hur samtal och samspel gestaltar sig. Vad
är det för värden som utvecklas inom ramen för dessa?
Värdegrunden blir synlig som ord och formuleringar
på en abstrakt nivå i läroplanens övergripande mål, men
en reflektion över pedagogiskt handlande och personligt
ansvarstagande i ett kontextkänsligt samspel behöver också
ske. En förskollärare vi mötte i en forskningscirkel ställde
sig frågande till begrepp som ”respekt” och ”autonomi”:
”Innebär det att inte bli kränkt och en möjlighet att göra
sin röst hörd, eller är det att få gehör för sin fria vilja och
sina intressen? Hur står detta i relation till vuxnas ansvar
i olika situationer som uppstår?”
I det pedagogiska handlandet utvecklas alltså kunskap
men också normer och värden inom ramen för en mångfasetterad väv av relationer. Ett belysande exempel på detta 
– 6 – – 7 – FORTSÄTT PÅ NÄSTA SIDA »
LÄS
handlar om hur det i förskolans verksamhet skapas olika
föreställningar om hur kön kan betraktas. Vilka medvetna
eller omedvetna föreställningar och synsätt följer med in i
den pedagogiska praktiken och kommuniceras i verksamhetens samtal och möten? Finns det en dold värdegrund
här?
Synliggörandet av att pedagoger i vissa situationer utgår
från färdiga föreställningar om flickor och pojkar mer än
från individen i bemötandet av barnen i leken, vid sagostunden, under lunchen eller i kapprummet på morgonen, kräver både tid och mod. Ett exempel: En liten flicka
erbjuder pojkar ”städhjälp” som en väg att få erkännande
och tillträde till den nybyggda kojan i skogen. Att få syn
på det som kan rymmas inom en sådan vardaglig händelse
kräver kunskap om könsmönster, engagemang och systematisk observation.
Hur styr dräkterna i utklädningslådan innehållet och
språket i den fria leken? Genom dokumentation som vi
genomfört i de olika projekten visade det sig att ett litet
urval av kläder leder till att leken blir relativt begränsad.
När innehållet i lådan endast består av prinsesskläder, hattar och skor med höga klackar och liknande attribut uppstår det en lek där flickorna i hög grad utför enkla sysslor
inom en begränsad sfär, medan pojkarna, som prinsen
eller mannen, ger sig ut på äventyr på en mycket större
spelplan. Innehållet i det som skapas sluter eller öppnar i olika utsträckning möjlighetsrum som går bortom
könsmärkning.
Alla barn i Sverige har i dag laglig rätt att delta i förskolans verksamhet, men frågan återstår kring hur öppet eller
slutet möjlighetsrummet är för den enskilda individen.
Även om alla barn formellt har beviljats rätten att delta i
förskolans verksamhet kan det kvarstå hinder för allas likvärdiga möjlighet till meningsskapandets mångfald.
Lena Carlsson och Susanne Linnér
Uppgifter
17. Vilken är den centrala motsättning som
texten vill belysa?
A Motsättningen mellan värderingar och lärande.
B Motsättningen mellan vuxenvärlden och barnen.
C Motsättningen mellan intentioner och verklighet.
D Motsättningen mellan individen och gruppen.
18. Vad nämner textförfattarna som ett problem med läroplanens formuleringar?
A Att de är alltför ambitiösa.
B Att de är alltför resurskrävande.
C Att de är föremål för politisk debatt.
D Att de är öppna för skiftande tolkningar.
19. Vad behövs enligt textförfattarna för att
förskolan verkligen ska kunna erbjuda
”möjlighetsrum” för alla?
A Normer och värden.
B Analys och reflektion.
C Policy och modeller.
D Samtal och samspel.
20. Vad är uppenbarligen textförfattarnas
syfte med texten?
A Att redovisa några av de erfarenheter de själva
gjort i såväl forskning som yrkesarbete.
B Att ifrågasätta några av de grundläggande värdefrågorna såsom de framläggs i läroplanen.
C Att ge pedagogiskt intresserade läsare en bild av
arbetssituationen för förskollärare.
D Att diskutera de problem och möjligheter förskolan möter när den ska hantera värdefrågorna.
– 8 –
21. Diskbråck i ländryggen kan påverka nervrötterna i ryggen och ge utstrålande smärta i
benet, även kallad ____.
A artros
B ischias
C skolios
D whiplash
22. En historiker vill gärna sätta in olika händelser i en ordningsföljd för att visa hur de
förhåller sig till varandra, men det är svårt att upprätta ____ över den förhistoriska
tiden eftersom de tidsuppgifter man har att tillgå är mycket ____.
A en kronologi – vaga
B ett schema – föråldrade
C en tidsstudie – knappa
D en hierarki – diffusa
23. Prästyrket uppfattades som ____, och knöts också till en speciell manlighet och till en
speciell livsstil. Detta berörde inte endast prästen själv, utan hela prästfamiljen ____ av
denna livsstil. Till exempel tjänstgjorde prästen på söndagar och vid de stora helgerna,
när den övriga befolkningen uppmanades att följa sabbatsbudet och ____.
A ett ämbete – vägleddes – gå i kyrkan
B ett hantverk – påverkades – stanna hemma
C en gudagåva – invigdes – helga vilodagen
D ett kall – omfattades – avstå från arbete
24. Den gängse bilden av Zorn som ursvensk och fast i det gamla är inte rättvis; hans
akvareller byggde inte sällan på fotografier, och han var definitivt en ____ orienterad
målare.
A inhemskt
B erkänt
C klassiskt
D internationellt
DELPROV MEK – MENINGSKOMPLETTERING
– 9 – FORTSÄTT PÅ NÄSTA SIDA »
25. Rymdsamarbetet fortsatte in på 1960-talet. Hösten 1961 beslutade Sverige att inte gå
med i ELDO, medan ESRO-konventionen undertecknades påföljande år. Två år senare
trädde den i kraft, och Sverige ____ konventionen. Under samma tid pågick också förhandlingar om var ESRO skulle ____ sina anläggningar.
A certifierade – omsätta
B sanktionerade – anrätta
C ratificerade – förlägga
D auktoriserade – bebygga
26. Albumet innehåller popmusik i gränslandet mellan ringsignaler och pojkbandspop,
med en hållbarhet sämre än en liter mjölk. Man kan nynna varenda refräng efter två
genomlyssningar, och man är ____ på dem efter fem.
A såld
B utled
C insnöad
D ledsam
27. Vandringslederna längs den vildvuxna och sköna Lummeråns ____ ger möjligheter till
naturupplevelser i toppklass. Området hyser en unik och varierad samling ____, utan
tvekan bland det bästa svensk natur har att erbjuda.
A urskog – reservat
B vattendrag – servitut
C dalgång – biotoper
D strömfåra – strövtåg
28. Bostads- och kontorshus har traditionellt ____ med takstommar av trä, med takstolar
som primärt ____ element. Dessa takstolar, som placeras på ett visst ____ centrumavstånd (t.ex. 1,20 m), förbinds med längsgående åsar.
A utrustats – sammanhållande – övergripande
B förbundits – utvalt – gemensamt
C utförts – inbyggt – standardiserat
D försetts – bärande – inbördes
MEK
– 10 –
29. Alloy kallas i skandinaviskt ____ språkbruk det pulver som blandas med kvicksilver till
amalgam. Numera används andra fyllnadsmaterial inom tandvården.
A odontologiskt
B kardiologiskt
C dermatologiskt
D toxikologiskt
30. De eventuella ____ som är förenade med denna publikation, såsom uppenbara överdrifter, logiska felslut, rent felaktiga sakuppgifter, äreröriga ____, likheter med i verkligheten levande personer och jag vet inte vad, får alltså helt och hållet tillskrivas denna
spillkråka. Jag fritar mig absolut från allt ansvar.
A avbrott – avvikelser
B brister – beskyllningar
C antydningar – analyser
D bekännelser – bagateller
MEK
– 11 – FORTSÄTT PÅ NÄSTA SIDA »
DELPROV ELF – ENGELSK LÄSFÖRSTÅELSE
Quality Buildings
Traditional building materials such as brick and stone
always weathered well, but the use of reinforced concrete
and synthetic cladding in the 20th century led to a catastrophic deterioration in weathering properties. Now our
coatings technology is catching up, and today’s new building no longer has to be tomorrow’s rust-streaked eye-sore.
Getting Physical
Over the past decade several studies have underscored the
link between physical activity and cognition. In a study at
the University of California 5,925 women older than 65 at
four different medical centres across the U.S. were recruited. The participants were all free of any physical disability that would limit their ability to walk or pursue other
physical activities. The volunteers were also screened to
ensure that they did not have cognitive impairment. The
researchers then assessed their physical activity by asking
the women how many city blocks they walked and how
many flights of stairs they climbed daily and gave them
questionnaires to fill out about their levels of participation
in 33 different physical activities. After six to eight years,
the researchers assessed the women’s level of cognitive function. The most active women had a 30 percent lower risk
of cognitive decline. Interestingly, walking distance was
related to cognition, but walking speed was not. It seems
that even moderate levels of physical activity can serve to
limit declines in cognition in older adults.
Question
31. What are we told here?
A Future buildings will hardly need less repair than
those built in the 20th century
B New building materials will be more resistant to
extreme weather conditions than the traditional
ones
C The building industry seems to have learnt its
lesson from the mistakes of the 20th century
D Recent developments in building technology are
likely to be the end of traditional materials
Question
32. What is the main point here?
A Older women taking part in physical activities
improve their short-term memory
B Ordinary exercise is beneficial for the intellectual functions of older people
C Women over 65 have been medically assessed in
order to evaluate their mental status
D Mental health does not seem to be related to
people’s physical activities
AND HERE ARE SOME SHORTER TEXTS:
– 12 –
The Power of Music
I have often wondered what it is about music that elicits emotions. Philosophers and biologists have asked the
question for centuries, noting that humans are universally
drawn to music.
Some scientists conclude that music’s influence may
be a chance event, arising from its ability to hijack brain
systems built for other purposes such as language, emotions and movement. As Harvard University psychologist Steven Pinker famously puts it, music is “auditory
cheesecake”, a confection crafted to tickle the areas of the
mind that evolved for more important functions. But as
a result of chance, music seems to offer a novel system
of communication rooted in emotions rather than meaning. Recent data show, for example, that music reliably
conveys certain sentiments: what we feel when we hear a
piece of music is remarkably similar to what everybody in
the room is experiencing. Emerging evidence also indicates that music brings out predictable responses across
cultures and among people of widely varying musical and
cognitive abilities.
Throughout recorded history, people have attempted
to explain music’s sway over the human spirit. Music has
been labelled everything from a gift of the heavens to a
tool of the Devil, from an extension of mathematics to
a side effect of language processing. Indeed, music has
been found to excite brain regions involved in understanding and producing language, including Broca’s area
and Wernicke’s area, both located on the left hemisphere
on the surface of the brain. Thus, musical syntax – for
instance, the order of chords in a phrase – could have
risen from the mechanisms that evolved to organize and
understand grammar. But tunes also recruit other brain
systems, principally perhaps those governing emotions
such as fear, joy and sorrow.
Music’s simultaneous activation of diverse brain circuits
seems to produce some remarkable effects. Several pieces of research indicate that music reliably conveys the
intended emotions in all people who hear it. The musical
tongue may also transcend more fundamental communication barriers. In studies conducted over the past decades,
a cognitive research team played music for both autistic
and non-autistic children, comparing those with similar
language skills, and asked the kids to match the music to
emotions. They found that kids’ ability to recognize different feelings in music did not depend on their diagnosis. Autistic and typical children with similar verbal skills
performed equally well, indicating that music can reliably
convey feelings even in people whose ability to pick up
emotion-laden social cues, such as facial expressions or
tone of voice, is severely compromised.
Music’s ability to convey feelings may underlie one of its
most important benefits. In most cultures, music is always
a communal event: everyone gets together to sing, dance
and play instruments. Even in Western societies, which
uniquely differentiate musical performers from listeners,
people enjoy music together in a wide variety of settings:
dancing at a wedding or a night club, singing hymns in
church, crooning with their kids, Christmas carolling and
singing “Happy Birthday” at a party. The popularity of
such rituals suggests that music confers social cohesiveness, perhaps by creating empathetic connections among
members of a group.
Music also bestows advantages on us as individuals.
Underlying our conscious impressions of a tune are psychological effects that can improve our mental and physical well-being. Studies show that upbeat, tense or exciting music can physically excite the listener, triggering the
body’s fight and flight response: heart and breathing rates
increase, a person may break out in a sweat, and adrenaline enters the blood-stream. This “pumping up” effect
explains why so many people enjoy listening to rock while
they work out – the music primes the psychological systems needed for high-energy movement. Energizing melodies tend to boost our mood in general, waking us up if
we are feeling tired and creating a sense of excitement in
any situation. On the other hand, music can be calming,
reducing the levels of the stress hormone cortisol in the
blood, lowering heart and respiration rates, and alleviating
pain, according to several studies.
Karen Schrock, Scientific American Mind
ELF
– 13 – FORTSÄTT PÅ NÄSTA SIDA »
ELF
Questions
33. Which of the following statements is most
in line with the text?
A Music is understood in much the same way
regardless of people’s origins
B Music has been viewed as part of religious
spiritual healing
C Music and mathematics trigger the same emotions in people
D Music brings out unexpected reactions in people
according to recent research
34. What is said about music and language?
A Research has found no connection between
language and musical ability
B Grammar skills are needed to be able to compose music
C Broca’s area is used for experiencing music and
using language
D Musical skills are far more complex than language skills
35. What has been found in research on music
in relation to autistic people?
A Autistic children are not touched emotionally by
any kind of music
B Research has revealed no difference in the way
autistic and non-autistic people can perform
music
C Autistic children can distinguish between various
feelings when listening to music
D Research suggests that autistic people in many
ways benefit from listening to music
36. Why, according to the text, is fast modern
music popular among people who exercise?
A They are too impatient to listen to classical
music
B This kind of music activates the brain’s basic
drive system
C They want to show that they are young at heart
D This kind of music reduces pain
37. What are we told about the medical effects of music?
A Only cheerful music has an effect when you are
feeling down
B Music is a worthwhile alternative to medicine for
heart-related illnesses
C All kinds of music have been used to eliminate
stress
D Music has been found to have a positive impact
on several health problems 
– 14 –
ELF
In and Out of School
There is evidence showing that children learn at home
how to behave at home (that is where the parents have
power), and they learn outside the home how to behave
outside the home. If you want to improve the way children behave in school – for instance, by making them more
diligent and less disruptive in the classroom – then improving their home environment is not the way to do it. What
you need is a school-based intervention. That is where the
teachers have power. A talented teacher can influence a
whole group of kids. The teacher’s biggest challenge is to
keep this group of kids from splitting up into two opposing fractions: one pro-school and pro-learning, the other
anti-school and anti-learning. When that happens, the
differences between the groups widen.
Religious Thoughts
Religious belief may seem to be a unique psychological experience, but a growing body of research shows that thinking
about religion is no different from thinking about secular
things – at least from the standpoint of the brain. In the
first imaging study to compare religious and non-religious
thoughts, evaluating the truth of either type of statement
was found to involve the same regions of the brain.
Question
38. What is said in the text?
A Parents are responsible for their children’s
unruly behaviour in class
B Teachers and parents should cooperate in raising
standards of behaviour in the classroom
C Pupils who are disruptive should be sent to
special classes
D Teachers are the only ones able to improve
classroom management and pupils’ behaviour
Question
39. What is said about beliefs in connection
with brain activity?
A Researchers reject the view that religious beliefs
are different from other beliefs
B Non-religious beliefs are dealt with in the same
manner regardless of gender
C Researchers claim that religion needs to be
investigated further
D Religious beliefs leave special marks in the brain
according to new research
AND HERE ARE SOME SHORTER TEXTS:
– 14 –
PROVET ÄR SLUT. FINNS TID ÖVER,
– 15 – KONTROLLERA DINA SVAR.
ELF
Taxes
Generally, people whose tax affairs are straightforward
do not have to complete a self-assessment form, because
there is no more tax to pay. However, thousands of taxpayers who have not received a form may be missing out on
substantial refunds because they have paid too much tax.
Those most at risk of losing out include people who have
stopped working in the middle of a tax year and whose
annual allowances have been apportioned for only part of
the year, and casual or “portfolio” workers who might have
several jobs simultaneously.
Question
40. What is implied here?
A Taxpayers with only a small income do not need
to fill in a form to be fairly taxed
B The present system is unfair to all part-time
workers
C People with more than one job at the same time
will have part of their taxes repaid
D The present system will have to be revised to be
fair to all taxpayers