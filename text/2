Högskoleprovet
Provpass 3
•	 Du måste fylla i dina svar i svarshäftet innan provtiden är slut.
•	 Följ instruktionerna i svarshäftet.
•	 Du får använda provhäftet som kladdpapper.
•	 Fyll alltid i ett svar för varje uppgift. Du får inte minuspoäng om du svarar fel.
•	 På nästa sida börjar provet, som innehåller 40 uppgifter.
•	 Provtiden är 55 minuter.
Verbal del
Detta provhäfte består av fyra olika delprov. Dessa är ORD (ordförståelse),
LÄS (svensk läsförståelse), MEK (meningskomplettering) och ELF (engelsk
läsförståelse). Anvisningar och exempeluppgifter finner du i ett separat häfte.
Prov Antal uppgifter Uppgiftsnummer Rekommenderad provtid
ORD 10 1–10 3 minuter
LÄS 10 11–20 22 minuter
MEK 10 21–30 8 minuter
ELF 10 31–40 22 minuter
2019-10-20
Börja inte med provet förrän provledaren säger till.
Svarshäfte nummer
– 2 – – 3 –
ORD – Ordförståelse
2. ideell
A omtänksam
B utan vinstintresse
C kompromisslös
D utan svagheter
E demokratisk
1. petitess
A hemlighet
B skrivelse
C önskemål
D avvikelse
E obetydlighet
4. hämma
A neka
B hindra
C dölja
D tystna
E fördöma
3. legering
A nedbantning
B förgasning
C värmebehandling
D färgning
E metallblandning
6. tämligen
A lagom
B utan tvekan
C typiskt
D rätt så
E faktiskt
5. kommission
A domstolsjury
B utlandstjänst
C grupp av sakkunniga
D intresseförening
E handelsbolag
8. handfallen
A ledsen
B förälskad
C rådlös
D längtansfull
E praktisk
7. påföljd
A avslut
B börda
C tillskott
D straff
E orsak
9. alster
A verk
B insekt
C princip
D redskap
E fält
10. slå sina lovar kring
A sprida ut
B undvika
C imponera på
D överblicka
E kretsa runt
– 2 – – 3 –
Svensk läsförståelse – LÄS
Fråga: Vilka är likheterna och olikheterna mellan Piagets och Vygotskijs tankar om barns psykologiska utveckling? Och hur applicerbara är deras teorier på dagens
samhälle? /Li
Svar: Jean Piaget (1896–1980) och Lev Vygotskij (1896–
1934) är de två forskare under 1900-talet som har haft
störst betydelse inom området barns utveckling av tänkande och språk. De ägnade sig båda först åt annat: Vygotskij åt litteratur, konst och konstpsykologi, Piaget åt
naturvetenskap, särskilt biologi, med fokus på frågor om
kunskapens natur. De inriktade sig sedermera på barns
utveckling av tänkande och språk. Deras arbeten har i
hög grad diskuterats i den efterföljande forskningslitteraturen.
Det finns många beröringspunkter och likheter mellan
Piagets och Vygotskijs syn på barns utveckling av tänkande och språk, men det som har uppmärksammats
mest är skillnaderna. Särskilt belysande är hur de ser på
barns egocentriska språk och barns spontana uppfattningar av olika företeelser. Båda författarna har ägnat
stor uppmärksamhet åt detta. Eftersom deras allmänna
syn på barns utveckling av språk och tänkande skiljer sig
åt, har de också haft olika syn på dessa två inslag i barns
utveckling.
Det egocentriska inslaget i små barns språk består i
att språket är ofullständigt, i kombination med att barnen tycks tala för sig själva och inte till en åhörare. Piaget
såg detta egocentriska språk som uttryck för barnets
egocentriska tänkande och begränsade kunskap om världen. Enligt Vygotskij är det egocentriska språket i stället
ett resultat av att barnet ännu inte helt har införlivat och
behärskar de vuxnas sociala språk. För Piaget handlade
det om hur barns tänkande och kunskap uttrycks i språket, för Vygotskij snarare om en rörelse i motsatt riktning: hur socialt språk och olika begrepp införlivas i
barns språk och tänkande.
Piaget ägnade sig mycket åt att kartlägga barns spontana uppfattningar av olika företeelser. Han såg de spontana uppfattningarna som grundade i barnets samspel
med sin omvärld och som ett led i barnets uppbyggnad
av egna tankestrukturer, beroende på det tänkande ett
barn redan har och allmänna principer för tänkandets
utveckling. Han fokuserade på det individuella tänkandets inre utveckling. Vygotskij var mer intresserad av
hur barnen tar över begrepp från sin omgivning, även
när detta inte sker spontant. Enligt Vygotskij är övertagandet av begrepp från omgivningens språkanvändning det viktigaste för den språkliga och tankemässiga
utvecklingen hos barnen.
Betraktade som heltäckande förklaringar av barns utveckling av tänkande och språk kan Piagets och Vygotskijs beskrivningar verka oförenliga. Mer intressant är
att se de bådas beskrivningar som ofullständiga och fokusera på hur deras olika perspektiv och angreppssätt
kan kombineras. Deras tänkande och forskningsresultat
är högst aktuella i dagens samhälle.
Lennart Svensson
Uppgifter
11. Vilken inställning tycks Lennart Svensson ha till
Piagets och Vygotskijs teorier?
A Även om teorierna har mycket gemensamt är
det viktigare att betona skillnaderna.
B Båda teorierna är tänkvärda var för sig, men
bäst fungerar de tillsammans.
C Även om teorierna skiljer sig åt är det viktigare
att betona likheterna.
D Båda teorierna är relevanta i dag, men de går
inte att förena.
12. I vilken av följande frågor skiljer sig Piaget och
Vygotskij tydligt åt, enligt texten?
A I frågan huruvida små barns språk speglar deras
tänkande eller inte.
B I frågan huruvida små barns tänkande är väl
utvecklat eller inte.
C I frågan huruvida små barns språk har egocentriska inslag eller inte.
D I frågan huruvida små barns tänkande är deras
eget eller inte.
Barns utveckling
– 4 – – 5 –
LÄS
Under Nicolas Sarkozys år som president skedde några
hel- och halvhjärtade omorienteringar av fransk utrikespolitik. Här följer två exempel på sådana.
Den arabiska våren
Med Tunisiens jasminrevolution i januari 2011 inleddes den våg av folkresningar och protester mot arabvärldens auktoritära regimer som kom att kallas den
arabiska våren. Det var en utveckling som tog alla på
sängen, inte minst Frankrike och EU. I åratal hade EU,
med Frankrike och andra Medelhavsländer som drivande kraft, tagit hjälp av nordafrikanska regimer för
att stoppa migrationsströmmarna över Medelhavet och
hålla nere islamistisk terrorism. Så viktigt var detta för
européerna att de blundade för demokratiska brister i
regimerna på andra sidan havet och fördjupade samarbetet även när åtaganden om demokratiska reformer inte
uppfylldes.
Och trots att Nicolas Sarkozy hade lovat en ny fransk
utrikespolitik med en större betoning på mänskliga rättigheter fortsatte han på den gamla linjen. Hans debut
som Nordafrikapolitiker var spektakulär: i karaktäristisk stil kastade han sig i juli 2007 med hull och hår in i
slutfasen av EU:s förhandlingar om frigivningen av den
grupp bulgariska sjuksköterskor som fängslats i Libyen
och sände dåvarande frun Cécilia som personlig emissarie till huvudstaden Tripoli. Direkt efter frigivningen,
som blev en PR-triumf för Sarkozy, reste han till Tripoli
för att skörda frukterna av de förbättrade relationerna
med Libyen genom att underteckna fransk–libyska avtal
om bland annat energi och migration och bana väg för
franska affärsintressen. Några månader senare kom Libyens ledare Muammar al-Khadaffi till Paris och slog upp
sitt tält i Elyséepalatsets trädgård.
Det angav tonen för den fortsatta franska politiken i
Medelhavsområdet. Ingen i Paris reagerade på de tunisiska protestaktioner som inleddes i december 2010. Den
nytillsatta utrikesministern Michèle Alliot-Marie solsemestrade med sin sambo i Tunisien mitt under protesterna och lånade ett privatplan av en affärsman med
band till diktatorn Zayn al-Abidin Ben Ali. Medan regimen i det forna franska protektoratet försökte slå ner
protesterna med brutala metoder nöjde sig Paris med
vaga maningar till ”lugn”. Alliot-Marie väckte uppseende
med ett förslag om att bistå tunisisk polis med fransk
expertis på demonstrationskontroll. Först när den tunisiske diktatorn väl tvingats avgå stödde Frankrike kraven på demokrati i Tunisien. Ben Alis flygplan, som enligt
rapporter var på väg till Paris, tvingades vända i luften
för att söka fristad på annat håll.
Alliot-Marie tvingades lämna sin post och i samma
veva började den franske presidenten omprofilera sig
som det nystartade libyska upprorets främste supporter.
Frankrike blev först med att erkänna det libyska övergångsrådet som landets legitima företrädare. I Bryssel
pläderade Sarkozy för sanktioner och flygförbud och
sade att han, tillsammans med Storbritanniens premiärminister David Cameron, var redo för riktade militära
anfall mot mål i Libyen. Franska plan blev sedan de första
att fälla bomber över landet.
Det går att se flera skäl till denna spektakulära helomvändning. Mycket handlade givetvis om att återställa
Frankrikes politiska anseende i denna viktiga region. När
Sarkozy i september 2011 hyllades som en hjälte i den
befriade staden Benghazi gav jublet återklang över hela
arabvärlden. Det handlade också om att manifestera
Frankrikes förmåga att agera som en ledande världsmakt
i ett läge där USA valde baksätesrollen.
Om Sarkozy dessutom kunde plocka popularitetspoäng inför det kommande presidentvalet var det heller
inte ovälkommet. Inte heller kunde man bortse från ett
till synes genuint personligt engagemang, understött av
filosofen och författaren Bernard-Henri Lévy som ringde
in direktrapporter från det belägrade Benghazi till Elyséepalatset. Libyenaktionen passade ledarstilen hos den
Sarkozy som alltid hade gjort sig bäst vid dramatiska insatser i akuta krislägen.
Françafrique
Medan Algeriet och Indokina vann sin självständighet
i blodiga strider blev 1960-talets franska uttåg ur
Afrika söder om Sahara mer odramatiskt. De flesta
av Frankrikes afrikanska kolonier gick med på att i
utbyte mot militärt och ekonomiskt stöd behålla starka band till den forna kolonialmakten. Så föddes det
system som kallats Françafrique, en politik skött av
obskyra nätverk i Elyséepalatset, där franskvänliga
afrikanska ledare, ofta brutala och korrumperade diktatorer, hållits om ryggen av franska regeringar, ibland
med hjälp av franska soldater. I gengäld har Frankrike
fått internationellt politiskt stöd, fördelaktiga villkor
för franska storföretag och säker tillgång till strategiskt viktiga råvaror som olja och uran. Med i bilden
finns också en ström av svarta pengar från afrikanska vänner som bidrag till franska politikers kampanjfinansiering.
I sin valkampanj 2007 lovade Nicolas Sarkozy att sätta stopp för detta system. Nu skulle det bli slut med
franskt stöd till diktatorer och korrupta ledare i Afrika.
Bistånd skulle villkoras med krav på gott styrelseskick.
Sarkozys utrikespolitik
– 4 – – 5 –
LÄS
Jean-Marie Bockel blev Sarkozys minister med ansvar
för Frankrikes relationer med Afrika. I januari 2008 förklarade han karskt i en intervju i Le Monde: ”Françafrique
ligger på dödsbädden. Jag vill skriva ut dess dödsattest.”
Av 100 miljarder euro årligen i bistånd till Afrika försvinner 30 miljarder genom ineffektiv förvaltning eller försnillas av rovgiriga ledare, menade han. Bara ett par månader efter intervjun fick dock Bockel sparken – efter
klagomål från Gabons president Omar Bongo.
Sarkozys kursomläggning blev på sin höjd halvhjärtad.
Trots vissa tecken på en förändrad attityd, som försöken
att normalisera relationerna med Rwanda, förblev mycket sig likt i den franska Afrikapolitiken under Sarkozy.
Tonvikten fortsatte att ligga på strategiska ekonomiska
intressen, och varje Sarkozybesök i Afrika följdes av ett
veritabelt regn av ”århundradets kontrakt”. Frankrike
fortsatte också att ge militärt stöd till vänligt sinnade
regimer, som Tchads president Idress Déby som fick
franskt stöd att bekämpa rebeller. Och i april 2011 spelade franska soldater en avgörande roll då Laurent Gbagbo, förloraren i Elfenbenskustens presidentval 2010, till
sist lyftes bort från sin post och valsegraren Alassane
Ouattaras trupper tillsammans med FN-styrkor gick till
angrepp mot presidentpalatset i Abidjan. Här agerade
dock Frankrike på direkt uppmaning av FN:s generalsekreterare och med en färsk resolution från säkerhetsrådet i ryggen.
Insatsen i Elfenbenskusten gjordes för att hjälpa en
folkvald president till makten, och kan därför ses som ett
uttryck för den nya Afrikapolitik som Sarkozy utlovat.
Samtidigt var det uppenbart att Paris gjorde sitt bästa
för att mörka de franska truppernas insats. I Elfenbenskustens mångåriga interna konflikter har Gbagbo profilerat sig som motståndare till den gamla kolonialmaktens fortsatta inflytande medan Ouattara framstått som
mer franskvänlig. Risken var uppenbar att den franska
insatsen skulle framstå som ännu ett exempel på att
Frankrike i Françafriques anda väljer vilka som ska sitta
vid makten i landets forna kolonier.
Ingrid Hedström
Uppgifter
13. Vad anger textförfattaren som den främsta
förklaringen till omsvängningen i Frankrikes
inställning till Libyen?
A Trycket från en enig omvärld.
B Den franska befolkningens protester.
C Prestige och viljan till makt.
D Insikten om gamla felsteg och misstag.
14. Vad tycks ligga till grund för Frankrikes utrikespolitik, så som den framställs i texten?
A Landets omstridda roll i EU.
B Landets förkärlek för dramatiska ledare.
C Landets koloniala förflutna.
D Landets relativa oberoende av USA.
15. Varför ville den franska regeringen dölja att
landets militära trupper spelade en avgörande
roll i Elfenbenskusten 2011, enligt texten?
A Resultatet av den franska insatsen blev inte det
som regeringen hade hoppats på.
B Regeringen ville inte skylta med att den egentligen bara hade handlat på uppdrag av FN.
C Resultatet av den gemensamma FN-insatsen
överensstämde inte med regeringens utlovade
Françafrique-politik.
D Regeringen ville undvika anklagelser om att
fortfarande bedriva sin kritiserade Françafriquepolitik.
16. Hur kan man bäst karakterisera Sarkozys utrikespolitik, utifrån hur den framställs i texten?
A Som populistisk och aningslös.
B Som välvillig men eftergiven.
C Som ombytlig och motsägelsefull.
D Som principfast men omdömeslös.
– 6 – – 7 –
LÄS
Evidensbaserad naturvård
Som de flesta omvälvande skeden började det hela i liten
skala. En inflytelserik epidemiolog, Archie Cochrane,
började på 1970-talet argumentera för betydelsen av att
använda bästa möjliga kunskapsunderlag inom sjukvården. En självklarhet kan man tycka, av både etiska och
ekonomiska skäl, men ändock något som inte är helt enkelt att säkerställa.
Det är inte lätt att hitta och kritiskt värdera alla relevanta publikationer i den omfattande vetenskapliga litteraturen inför valet av preparat eller åtgärd. En konsekvens av detta är att det har kunnat ta åratal innan
effektivare eller billigare metoder kommit till allmän användning (t.ex. tog det 13 år innan rekommendationen
att ge blodproppslösande behandling efter akut hjärtinfarkt slog igenom) samt att olämpliga metoder har
kunnat dröja sig kvar länge efter det att de dömts ut i
kliniska provningar (t.ex. rekommenderades sängläge
veckovis efter hjärtinfarkt, trots att nyttan visat sig vara
obefintlig). Alltså helt enkelt en långsam kunskapsöverföring från forskningen till praktiken som inneburit förlorade liv och kronor.
Detta var bakgrunden till den revolution som Archie
Cochrane initierade: den evidensbaserade medicinen.
Här skall beslut grundas på ”bästa möjliga kunskapsunderlag”, i första hand på vetenskapliga studier och
om sådana saknas på ”beprövad klinisk erfarenhet”.
Som ett led i den evidensbaserade medicinen drog en
global rörelse i gång i början av 1990-talet, vars kärna
fått det något kryptiska namnet ”The Cochrane collaboration”. Dess syfte är att förbättra beslut inom vården
genom litteraturöversikter kring interventioner (det vill
säga insatser av preparat eller åtgärder). Översikterna
skall dessutom vara ”systematiska”, vilket innebär en
smal, väldefinierad praktisk fråga samt ett strikt tillvägagångssätt vid litteratursökning, värdering och sammanställning. Detta till skillnad från traditionella litteraturöversikter som ofta är bredare, svåra att upprepa och
starkt färgade av författarens åsikter. De systematiska
litteraturöversikterna stärks dessutom av en statistisk
metod, metaanalys, som kvantitativt väger samman resultat från olika studier av samma fenomen. Sammanfattningsvis är denna förbättrade kunskapshantering
och kunskapsförmedling en förutsättning för evidensbaserad medicin.
Innan vi lämnar medicinens värld finns det två aspekter värda att nämna eftersom de har stor betydelse inom
naturvården, nämligen ”evidensgrad” och ”publikationsskevhet”. Det krävs inte mycket eftertanke för att inse att
vissa studier (t.ex. kliniska försök där behandlingen
slumpats ut på patienter) har ett högre bevisvärde (evidensgrad) än andra (t.ex. fallstudier av enstaka patienter), något som måste beaktas när kunskapsläget sammanfattas. Vad som också måste beaktas är att en del
studier kanske inte publicerats, främst de som inte visade någon effekt, vilket ger en skevhet i rapporteringen.
Behovet av kunskapsöverföring från tillämpad forskning till praktiken är ju ett generellt problem, och inte
begränsat till medicinens värld. Följaktligen har en hel
flora av liknande rörelser startat. Sociologi, undervisning och kriminologi är några ämnen där antalet systematiska översikter snabbt växer. Exempelvis kan man
hitta översikter av huruvida stora skolor är bättre än små
(vilket varierade beroende på vad man mätte), eller av
den brottsförebyggande effekten av övervakningskameror (vilka hade positiv om än svag effekt).
Hur framgångsrika dessa relativt nya rörelser kommer att vara beror på flera saker. Främst är ju volymen
forskning inom området viktig – det måste ju finnas något att sammanfatta – men också publiceringstradition,
i vilken utsträckning forskningen är kvantitativ (och därmed lätt att sammanfatta med hjälp av metaanalys), de
tilltänkta användarnas intresse samt de samhälleliga
resurser som berörs.
Är det så att det som görs på fältet vad gäller praktisk
naturvård är väl beprövade åtgärder med bevisade positiva effekter? Nej, det verkar i några fall vara så att de
skötselåtgärder som är praxis inte har önskade effekter.
Ett exempel som fick stor medial uppmärksamhet rörde
åtgärder för att gynna lax och annan fisk i vattendrag,
åtgärder som kostat stora summor genom åren och vars
effekt visade sig vara svag. Kan då det medicinska konceptet med framgång överföras till praktisk naturvård?
Gapet mellan ”aktuellt kunskapsläge” och praktiken
finns förvisso här liksom inom medicinen. Men är det inte
så att naturvård är så komplext och så platsbundet att
det saknas en gemensam, bred kunskapsbas?
Visst finns det skillnader. En är att naturvårdsbiologi
huvudsakligen är ägnat åt att beskriva problem och att
relativt lite forskning handlar om interventioner, alltså
effekten av åtgärder (t.ex. återskapande av habitat eller
populationer, minskade mänskliga störningar, eliminering av invasiva arter, effekten av lagstiftning, ekonomiska styrmedel, landskapsplanering). I den vetenskapliga litteraturen finns det helt enkelt relativt lite att
sammanfatta.
En annan försvårande faktor är det faktum att konkurrensen om utrymmet på tidskrifternas dyrbara sidor
hela tiden ökar. Till exempel refuserar tidskriften Biological Conservation fyra av fem inskickade manus. Design,
genomförande, statistisk utvärdering och presentation 
– 6 – – 7 –
LÄS
måste vara näst intill oantastliga. Kraven blir allt strängare på viss omfattning av data (t.ex. försök upprepade på
flera platser och över flera år) samt på att resultatet skall
vara tydligt (statistiskt signifikant) och av globalt intresse. Å ena sidan innebär detta att de studier som
publiceras inom praktisk naturvård har mycket högt
bevisvärde, men å andra sidan är det en väldig massa
studier som inte hittar in i den primärvetenskapliga litteraturen.
Ytterligare en skillnad gentemot medicin rör vad vi
kan kalla kunskapsbasen. Visst finns i den vetenskapliga litteraturen exempel på praktisk naturvård. Ur vår
egen verksamhet kan vi nämna följande tre exempel.
Röjningar för att gynna dårgräsfjärilens värdväxt gjordes i Östergötland och utfallet, som följdes upp i orörda
kontroller och i röjda områden, visade sig positivt. Holkar
med konstgjord mulm för att gynna vedlevande skalbaggar visade sig fungera förvånansvärt bra. Vi har
också jämfört olika skötselmetoder för att sköta ängsmarker i ett långtidsförsök. Men finns naturvårdskunskap bara i den vetenskapliga litteraturen? Nej,
kunskap finns ju också hos enskilda individer och baseras på deras personliga erfarenheter. Men sådan kunskap
har – i ett större perspektiv – mindre värde eftersom den
inte är dokumenterad och därmed inte heller möjlig för
andra att ta till sig och kritiskt granska. I ett ämne som
praktisk naturvård, där mycket sker genom ”trial-anderror”, så förblir mycket av kunskaperna odokumenterade. Detta är något som försvårar det gemensamma
kunskapsbygget och införandet av evidensbaserad
naturvård. Denna kan inte bara bygga på primärvetenskap, utan måste rimligen också bygga på väldokumenterade fallstudier.
Trots dessa svårigheter att överföra den evidensbaserade medicinens metoder är det uppenbart att stora
vinster finns för naturvården om åtgärder byggde på
bästa tänkbara kunskapsläge. Evidensbaserad naturvård, en rörelse som kan spåras ungefär tio år tillbaka i
tiden, börjar nu få fotfäste.
Per Milberg och Karl-Olof Bergman
Uppgifter
17. Vad kan, enligt texten, sägas vara kärnan i den
evidensbaserade medicinen?
A Att den tillämpas på en teoretisk och överordnad
nivå.
B Att den bygger på en sammanfattad kunskapsbas.
C Att den utvärderar fakta som är svåra att dokumentera i forskning.
D Att den utgår från det som visat sig praktiskt
möjligt.
18. Textförfattarna resonerar kring förutsättningarna för evidensbaserad naturvård genom att
peka på ett antal skillnader mellan forskning
inom naturvård respektive medicin. Vilket
svarsförslag anger en av dessa skillnader?
A Forskningsmöjligheterna är färre inom naturvården.
B Praktiska åtgärder utvärderas mer sällan inom
naturvården.
C Kraven på bevisvärde är lägre inom naturvården.
D Avståndet mellan teori och praktik är kortare
inom naturvården.
19. Vad vill textförfattarna visa på när de nämner de
tre studierna om dårgräsfjärilens värdväxt, vedlevande skalbaggar och skötsel av ängsmark?
A Att det finns systematiska översikter inom
praktisk naturvård.
B Att det finns odokumenterad kunskap inom
praktisk naturvård.
C Att det finns publicerad forskning inom praktisk
naturvård.
D Att det finns förbisedda studier inom praktisk
naturvård.
20. Vad skulle naturvården framför allt kunna
uppnå genom ett evidensbaserat arbetssätt,
enligt texten?
A Mer effektiva insatser.
B Större engagemang.
C Ökad samverkan.
D Höjd vetenskaplig status.
– 8 – – 9 –
MEK – Meningskomplettering
21. Bevarandet av den biologiska _____ är den moderna naturvårdens och naturskyddets främsta uppgift.
A ekologin
B mångfalden
C atmosfären
D hållbarheten
22. Kvinnan använde sin hyresrätt till förvaring av arvegods, istället för att bo där. Det
får man inte enligt _____ och hon fråntas därför lägenheten. Hyresvärden har vid
två tillfällen varit inne i lägenheten, som då varit så smutsig och _____ med saker
att det knappt gått att komma in.
A kontraktet – nedsliten
B vicevärden – förtäckt
C hyreslagen – belamrad
D bostadsrätten – uppfylld
23. Författaren pekar på hur personer som kritiserar respektive förespråkar läkemedel
mot ångest utgår från helt skilda idétraditioner: å ena sidan en _____ som utmärks
av luthersk pliktkänsla, asketisk självförnekelse och skepsis mot läkemedel; å andra
sidan en allt starkare tro på att varje individ har _____ till lycka och självförverkligande, och att ångest och nedstämdhet därmed bör _____.
A puritanism – rätt – elimineras
B idealism – motivation – accepteras
C humanism – chans – förebyggas
D negativism – potential – ignoreras
24. ”Vi vill inte blanda oss i ryktesspridningen. Det där vill jag distansera mig ifrån och
_____. Ingenting av det stämmer.”
A deformera
B recitera
C dementera
D redigera
– 8 – – 9 –
MEK
25. Vart rör sig den globala ekonomin? Den stora frågan är om vi har levt på _____,
om de senaste 20–30 åren bara varit en bubbla på kredit och om vi nu nått _____.
A små marginaler – målet
B lånad tid – vägs ände
C gammal skåpmat – kulmen
D egna villkor – ända fram
26. Nyligen kom nyheten om att det på månen, i motsats till vad man tidigare trott, kan
finnas vattenmolekyler. Nu har nya rön _____ som kan förklara hur dessa vattenmolekyler skapats.
A genomförts
B avslöjats
C publicerats
D upptäckts
27. Men lika mycket som en enig kritikerkår i Danmark har hyllat dikternas konstnärliga
kvalitet, lika _____ omöjligt har det varit för de danska läsarna att enbart _____
dikternas estetiska kvalitet och _____ den smärtsamma verklighet som de skildrar.
A komplett – förhålla sig till – förbigå
B genuint – bortse från – försumma
C direkt – påverkas av – förorda
D fatalt – liera sig med – förstärka
28. På åttiotalet gick jag ur den svenska statskyrkan, mycket som ett resultat av debatten om kvinnliga präster. Det _____ var att detta ledde till ett större engagemang i
trosfrågor och ett växande intresse för världsreligionerna. Jag kom snart fram till att
jag hörde hemma i de ateistiska leden, även om jag _____ för uttrycket som sådant.
A reaktionära – vacklade
B fundamentala – duckade
C konsekventa – backade
D paradoxala – ryggade
– 10 – – 11 –
MEK
29. Att politiker och högt uppsatta tjänstemän kan byta yrkesbana är bra. Personalpolitiskt växelbruk har många fördelar, och även för allmänheten ligger det ett
värde i att offentliga beslutsfattare inte döms till livstid inom samma _____.
A tablå
B sejour
C gebit
D matris
30. En konstnärlig utbildning _____ bör förmedla kunskaper och färdigheter som _____
under en fortlöpande personlig mognadsprocess, genom kontinuerligt arbete med
olika typer av övningsuppgifter som utförs med lärarledd handledning.
A med status – tillägnas
B sedd utifrån – erhålls
C under utveckling – skapas
D värd namnet – förvärvas
– 11 –
Engelsk läsförståelse – ELF
Question
31. What is the main point here?
A	 There is an urgent need to reform higher education in many countries.
B	 More money for the education of young children
will pay off later on.
C	 The number of well-educated, skilled workers
seems to be increasing.
D 	 More money to be spent equally on all kinds of
education is necessary.
Question
32. What is the main point in this text?
A 	 Immortality-related dilemmas may appear
whether eternal life is achieved or not.
B 	 It is questionable whether human beings will
become immortal.
C 	 Philosophers quarrel about whether immortality
would be a positive or a negative thing.
D	 Predicting whether humans will ever achieve
immortality is impossible.
Education and Pay
Education is key to increased economic equality. To
get workers’ paychecks up, they have to possess better
skills, yet many societies are not doing enough to improve
schools and teachers and bolster job training. Enhancing access to good education isn’t just a matter of more
money, however, but also how we spend that money. In a
recent report, the Organization for Economic Cooperation and Development (OECD) recommended boosting
investment in the early years of education, like preschool,
since that improves a child’s academic performance over
his or her entire career.
Immortality
Some scientists believe that one day technology will
make it possible to achieve immortality by uploading our
neural connections into robots’ bodies; others believe
this is impossible. Regardless, legitimate philosophers
are engaged in a debate over how such an eventuality
would change our humanity. Their dialogue is important
because even if the final goal falls short, human augmentation and improvements may raise similar issues. 
– 12 – – 13 –
ELF
The Rise of Modern Religions
About 2,500 years ago, something changed the way
humans think. Within the span of two centuries, in three
separate regions of Eurasia, spiritual movements emerged
that would give rise to the world’s major moral religions,
those preaching some combination of compassion, humility and asceticism. Scholars often attribute the rise of
these moral religions – Buddhism, Judaism, Islam, Hinduism and Christianity included – to population growth,
seeing morality as a necessary social stabilizer in increasingly large and volatile human communities. Yet findings
from a recent study published in Current Biology point to
a different factor: rising affluence.
The authors investigated variables relating to political complexity and living standards. Affluence emerged
as a major force in the rise of moral religion – in particular, access to energy. Across cultures, moral religions
abruptly emerged when members of a population could
reliably source 20,000 calories of energy a day, including
food (for humans and livestock), fuel and raw materials.
“This number appears to correspond with a certain
peace of mind,” says lead author Nicolas Baumard, a
research scientist at École Normale Supérieure in Paris.
“Having a roof over your head, not feeling like the world
is full of predators and enemies, knowing that you’ll have
enough to eat tomorrow.” As Baumard points out, psychology research shows that affluence appears to influence our motivations and reward circuitry away from
short-term gain to also considering the benefits of longterm strategy. In other words, with a steady energy supply, we had more time to cooperate, cultivate skills and
consider consequences. Affluence also allowed more time
for existential pondering: maybe we have some greater
moral responsibility; perhaps life has a purpose.
Baumard acknowledges that moral and ascetic qualities probably existed in humans before the major religions emphasized them. Other experts believe that the
paper may not consider these inherent qualities seriously
enough. Barbara King, an anthropologist at the college of
William & Mary, argues that the study exaggerates the
sharp transition to the moral belief systems. She suggests
that a more gradual transition may have taken place – one
that was perhaps nudged over the line by a reliable calorie count. “Anthropologists and psychologists have found
deep roots of compassion and morality in other primates,”
King explains. “I don’t see any reason to assume that cosmological morality and compassion were not important
to earlier hunter-gatherer groups.”
Bernard J. Crespi, an evolutionary biologist at Simon
Fraser University in British Columbia, also cautions
against Baumard’s claim: “The main idea in the article is
fascinating, but the causal link between increasing affluence and religion remains to be established. Our work
actually suggests that the authors might have their causality reversed – that religion itself drives increases in
affluence via its effects on increased cooperation.”
Still, Baumard’s findings point to a strong association
between affluence and the emergence of moral religion,
specifically. Plenty of ancient societies cooperated and
had religious beliefs – the Maya, Sumerians and Egyptians among them. For the most part, however, none of
these societies’ belief systems emphasized morality, or
material and visceral restraint. And according to Baumard, members of these societies never had access to
more than 15,000 calories a day. Whether cause or effect,
morality, it seems, takes energy.
Bret Stetka, Scientific American Mind
– 12 – – 13 –
ELF
Questions
33. What is the main point in the opening
paragraph?
A	 The origins of moral religions have long been
considered a mystery.
B	 Moral values provide a cornerstone for all religious beliefs.
C	 There are now competing views on the emergence of moral religions.
D	 Morality can be seen as a side effect of religious
thinking.
34.	 What is said about the new study mentioned?
A	 Its main argument is based on the conflict
between wealth and morality.
B	 It stresses the relevance of material conditions
for the appearance of modern religions.
C	 Its reference to population statistics has surprised many researchers.
D	 It is openly critical of previous attempts to
explain the beginnings of modern religions.
35. How does Barbara King regard Nicolas
Baumard’s research?
	 According to King, …
A	 Baumard is unaware of moral thinking prior to
modern religions.
B	 Baumard’s calorie statistics do not stand up to
close scrutiny.
C 	 Baumard’s explanation is supported by other
branches of research.
D	 Baumard overstates the abruptness of the
appearance of morality.
36. How does Bernard J. Crespi view Nicolas
Baumard’s findings?
A	 Crespi thinks Baumard’s evidence for affluence
giving rise to religion is insufficient.
B	 Crespi accepts Baumard’s account with only
minor reservations.
C	 Crespi agrees that Baumard’s point about the
role of affluence is of crucial importance.
D	 Crespi considers Baumard’s statistical data
interesting but irrelevant.
37.	 What is the writer’s overall attitude to Nicolas
Baumard’s research?
A	 He is on the whole positive but has some serious
objections.
B	 He is less convinced by its main argument than
Bernard J. Crespi.
C	 He is clearly impressed but avoids taking a stand
on a key issue.
D	 He is more sceptical about its conclusions than
Barbara King.
– 14 – – 15 –
ELF
Question
38.	 What is the main point here in relation to
autistic people?
A 	 They tend to express emotion more through
their voices rather than by their faces.
B 	 Their difficulties in distinguishing feelings may
relate to what can be seen.
C 	 They are generally better than non-autistic
people at determining people’s emotions.
D 	 Their visual deficits are less difficult to treat
than their corresponding aural deficits.
Question
39. Which of the following phrases best
characterizes China’s overall progress,
as described in the text?
A	 One-dimensional.
B	 Extremely varied.
C	 Environment-friendly.
D	 Basically unethical.
Autism
People with autism are often unable to judge when a
face conveys emotions such as happiness or sadness,
and many researchers take this as evidence that autism
involves serious deficits in processing social information.
Yet the voice, too, can provide emotional cues, and several recent studies indicate that when listening to voices,
people with autism can actually recognize feelings and
other traits of humanness as well as – or even better than
– neurotypical people do. The studies suggest that at least
for some subgroups of autistic people in certain situations, deficits in identifying emotions could be confined
primarily to vision. ‘This is great news from a treatment
perspective,’ says researcher Kevin Pelphrey at George
Washington University. ‘It is much easier to help someone
overcome an inability to read emotion from faces than it
would be to treat a fundamental lack of understanding
of emotion from all modalities.’
China Today
Once again, as a thousand years ago, China leads the
world in many ways. For example, they are global leaders
in genetic engineering, the Chinese government directing billions of dollars towards research into modifying
genes of crops, animals and even humans. China also
leads the world in mobile banking, spending on luxury
goods, high-speed rail, car manufacture, foreign trade,
the export of machinery and electronic products – and in
the size of its art market. It has the planet’s largest number of broadband subscribers, and is ahead in both solar
and wind industry, as well as in the use of methanol as
an alternative fuel. It also leads the world in the growth
of millionaires – and in poverty reduction.
– 14 – – 15 –
ELF
Question
40. What is the main point here?
A	 The recognition of new disorders is often slowed
down by bureaucratic obstacles.
B	 Attempts to spread the word about lesser-known
disorders may be due to commercial interests.
C	 Restless legs syndrome is much less widespread
than some studies have claimed.
D	 Production of medications is often delayed
owing to lack of economic incentives.
Restless Legs Syndrome
Glaxo Smith Kline made restless legs syndrome – a disorder characterized in part by the urge to move one’s legs
at night – a household term in 2003, when it ran a vigorous awareness campaign for the disorder. The pharmaceutical company began by issuing press releases about
presentations given at the 2003 annual meeting for the
American Academy of Neurology, a professional society representing neurologists and neuroscientists. Two
months later it distributed another press release, for a
company-funded, as yet unpublished study, entitled “New
survey reveals common yet under-recognized disorder
– restless legs syndrome – is keeping Americans awake
at night.” The press releases led to a slew of media coverage of the disorder; according to an analysis in 2006,
one fifth of all articles written about it referred readers
to the nonprofit Restless Legs Syndrome Foundation for
more information, an organization that is heavily subsidized by Glaxo Smith Kline.