Högskoleprovet
Provpass 5
• Alla svar ska föras in i svarshäftet inom provtiden.
• Markera dina svar tydligt i svarshäftet.
• Du får använda provhäftet som kladdpapper.
• Om du inte kan lösa en uppgift, försök då att bedöma vilket svarsförslag
som verkar mest rimligt.
• Du får inget poängavdrag om du svarar fel.
• På nästa sida börjar provet, som innehåller 40 uppgifter.
• Provtiden är 55 minuter.
Verbal del
Detta provhäfte består av fyra olika delprov. Dessa är ORD (ordförståelse),
LÄS (svensk läsförståelse), MEK (meningskomplettering) och ELF (engelsk
läsförståelse). Anvisningar och exempeluppgifter finner du i ett separat häfte.
Prov Antal uppgifter Uppgiftsnummer Rekommenderad provtid
ORD 10 1–10 3 minuter
LÄS 10 11–20 22 minuter
MEK 10 21–30 8 minuter
ELF 10 31–40 22 minuter
2018-10-21
Börja inte med provet förrän provledaren säger till!
Svarshäftesnummer
Tillstånd har inhämtats att publicera det upphovsrättsligt skyddade material som ingår i detta prov.
– 3 –
2. metabolism
A blodcirkulation
B vitaminbrist
C immunförsvar
D ämnesomsättning
E livsduglighet
1. febril
A lugn
B envis
C målinriktad
D konstig
E hektisk
4. försumma
A lista ut
B missunna
C sammanfatta
D strunta i
E avlägsna
3. puritan
A filosof
B enstöring
C renlevnadsmänniska
D bedragare
E överstepräst
6. blott
A endast
B nästan
C öppet
D svagt
E enkelt
5. dubier
A glädjeämnen
B tvivel
C rikedomar
D sorger
E förhoppningar
8. kurant
A glad
B kraftig
C syrlig
D kvicktänkt
E frisk
7. uppsjö
A positiv trend
B motstånd
C stor mängd
D variation
E oväntad ökning
9. inkonsekvens
A tveksamhet
B självmotsägelse
C taktlöshet
D missförhållande
E inblandning
10. kokettera
A göra sig intressant
B skämma ut sig
C umgås förtroligt
D ta hand om sig
E göra upp planer
– 2 –
delprov ord – ordförståelse
– 2 – – 3 – Fortsätt på nästa sida »
delprov läs – läsförståelse
Storm är ett naturfenomen som uppkommer för att utjämna tryckskillnader mellan hög- och lågtryck. Ju tätare
det är mellan isobarerna, desto våldsammare uttryck tar
sig utjämningen, det vill säga vinden blir starkare. Vindstyrka tillhör de mätbara abiotiska faktorer som jämte de
biotiska spelar en viktig roll för ett ekosystem i funktion.
Vindstyrkor med betydelse för livet i ett ekosystem varierar från måttlig vind (< 5 m/s) till i mer sällsynta fall full
orkan (> 32 m/s).
Vindar ligger bakom totalcirkulationen i sjöar och hav.
Syrerikt vatten transporteras mot djupet och näringsrikt
vatten förs upp till ytan. Solljuset når en bit ner i vattnet
och fotosyntesen tar fart hos växtplankton som finns i
ytskiktet. God tillgång på näringsämnen i sjöars och havs
ytskikt gynnar planktontillväxten. Från den planktonrika miljön utgår sedan livet i många av de limniska och
marina näringskedjorna. Vindar driver även vatten till och
från grunda områden och genom sund och andra passager.
Den roll vinden spelar i landekosystemen är en annan.
Uppenbart är att organismer är bättre skyddade mot vindars verkningar i tätt bevuxna ekosystem än i öppna, glest
bevuxna ekosystem. Välbekant är också att vindpollen och
en del lätta fröer kan spridas långt med vindens hjälp.
Stormar, men även friska och hårda vindar, sätter all
vegetation i rörelse. Vindarna rycker och sliter i träd, buskar, gräs och örter och får växtligheten att vaja fram och
tillbaka. De rörelser som alstras fortplantar sig ner i marken, ibland ända ner till rötterna. En rotvälta är ett synligt
bevis på hur stormar påverkar marken. Vid all vindpåverkan uppstår osynliga sprickor och springor i marken även
på långt avstånd från ett träd. I den uppluckrade jorden
sprider sig syrerik luft och ett för markandningen gynnsamt läge uppstår.
Biprodukter från markandningen, liksom från all annan
andning, är koldioxid och vatten. I marken reagerar koldioxiden med markvattnet och kolsyra bildas. Kolsyran,
som är en svag syra, orsakar en lätt kemisk vittring. Från
markpartiklarna (kolloiderna) vittrar näringsämnen, som
tas upp av rothår hos gröna fotosyntetiserande växter. Vi
skönjer här en koppling mellan vind, rörelser i marken
och syretillförsel, ett samspel i den oorganiska världen som
bildar grund för många terrestra näringskedjor.
Vinden tar ibland i så våldsamt att stammar knäcks och
träd slits upp med rötterna. Detta kan vara en god sida
av stormar, eftersom de på så sätt medverkar till att fälla
försvagade träd och rensa bort torra grenar. I stormens
spår sker det därmed en selektion av det livskraftigaste.
Samtidigt öppnas luckor i vegetationen och i dessa släpps
ljus ner till uppväxande plantor. Av det material som faller
till marken bildas förna. Den bryts så småningom ned och
blir på sikt näring för både småplantor och växande träd.
Vindar sätter också andra spår. Svåra stormar (orkaner)
som till exempel stormen Gudrun i januari 2005 pekar
på svagheterna hos planterade skogsmonokulturer. Dessa
skogar faller i betydligt större utsträckning offer för stormars härjningar än vad mångformiga naturskogar gör.
Lars Ljunggren
biotisk = levande
abiotisk = icke-levande
limnisk = som hör till sötvatten
terrestra = som har med jorden eller jordytan att göra
Vindar och stormar
Uppgifter
11. Vilket av följande sker med vindens hjälp
i både vatten- och landekosystem, enligt
texten?
A Nedbrytning.
B Pollinering.
C Fotosyntes.
D Syresättning.
12. Vilka slags skogsmarker löper minst risk
att drabbas av stormskador, enligt texten?
A De med varierat trädbestånd.
B De som upptar begränsade ytor.
C De med relativt unga träd.
D De som regelbundet gallras.
– 4 – – 5 –
läs
Skolan och Strindberg
”Ingen av Strindbergs efterföljare har uppnått så glänsande
resultat som han själv, mästaren.”
Så avslutade gymnasisten Albin Lind sin examensuppsats om författaren August Strindberg. Året var 1912,
knappt ett halvår efter författarens död.
Långt senare, år 1960, avslutar gymnasisten Lisbeth
Hagman sin uppsats med: ”För mig och, som jag tror, för
många andra, framstår han [Strindberg] som den oöverträfflige, ouppnåelige och sanne författaren.”
Trots vissa skillnader i stil och innehåll är de båda uppsatserna väldigt lika, och beträffande uppfattningarna om
August Strindberg och hans författarskap är de i stort sett
identiska. Båda hyllar den store, stridbare och oerhört produktive ”titanen” i svensk litteratur.
Ändå mottogs uppsatserna helt olika av sina respektive skolsystem. Albins lärare gav honom betyget stort C,
medan Lisbeths beundran premierades med ett litet a.
Det är uppenbart att stackars Albin uttryckte en bild
som inte gillades av 1912 års litteraturlärare, medan samma
funderingar fick beröm i 1960-talets skolkultur. För August
Strindberg kan alltså 50 år innebära skillnaden mellan förkastlig och ”oöverträfflig”.
Hur kan den offentliga skolbilden av en författare förskjutas så grovt? Vem bestämmer agendan för litteraturundervisningen, och hur påverkar det utbildningssystemet
som sådant?
Om detta handlar doktorsavhandlingen Likt och olikt.
Strindbergsbildens förvandlingar i gymnasiet, skriven av litteraturforskaren och lärarutbildaren Sten-Olof Ullström.
Avhandlingen bygger på ett stort material och ett synnerligen gediget arbete där Ullström har analyserat 300 gymnasieuppsatser om August Strindberg åren 1912–1960, och
sedan jämfört deras Strindbergsbild med den i de samtida
läroböckerna i litteratur.
Resultatet blir en berättelse som sträcker sig långt utöver Strindbergs författarskap. I Likt och olikt lyckas Ullström synliggöra några av litteraturundervisningens kanske viktigaste problem, då såväl som nu, nämligen att
skolans institutioner alltid upprätthåller den dominerande
kulturens värderingar och attityder. Och att undervisning
alltid är en fråga om makt.
August Strindberg lyftes in i läroböckerna redan under
1880-talet, dock i all korthet och med väldigt stora reservationer. Några få och på den tiden helt dominerande
litteraturforskare och läroboksförfattare tonade ned det
satiriska och samhällskritiska i hans författarskap, liksom
senare även hans naturalistiska och expressionistiska dramatik. I stället tog man fasta på verk som Mäster Olof och
Svenska öden och äventyr, och framställde honom som en
historisk författare.
Denna bild går igen i gymnasisternas uppsatser från den
tiden. Bilden rimmar också väldigt väl med den offentliga
hållning och de litterära ideal som samtidigt odlades inom
läroverkskulturen.
Läroverket var redan från början en uttalat elitistisk och
segregerande skolkultur vars syfte var att bilda medelklassen enligt rådande ideal. Litteraturundervisningen följde
en starkt nationalromantisk estetik, där litteraturens uppgift ansågs vara att förmedla och stärka nationens självbild.
I det sammanhanget hade Strindberg och andra moderna
författare föga existensberättigande.
Det skapades en så kallad skolbild av Strindberg, som
konserverades i många årtionden framöver, trots att resten
av samhället fortsatte att utvecklas.
Ullström noterar att bland de knappt 300 gymnasieuppsatserna är det väldigt få som inte håller sig strikt till
läroverkens bild av Strindberg. Det är mer eller mindre
läroboksliknande texter som okritiskt återger skolans kulturella och litterära värderingar.
Först vid 1960 händer det något. Hälften av det årets
uppsatser visar upp ett betydligt mer personligt tilltal, och
många elever uttrycker åsikter och värderingar som inte
omedelbart kan spåras till kurslitteraturen.
Uppenbarligen hade tidens samhällsklimat och de gryende revolterna börjat överrösta det gamla och stela läroverksidealet. Samtidigt var den vittrande bildningsborgen,
som bara åtta år senare skulle reformeras i grunden, plågsamt medveten om sin kommande upplösning och hade
kanske redan börjat släppa lite på tyglarna.
År 1968 reformerades skolsystemet. Läroverken försvann och det bildades ”en skola för alla”. Läroböckerna
visade under 1960-talet upp en mer nyanserad och komplex bild av Strindberg. Hans tidigare så kontroversiella
texter lyftes fram och undervisningen var mer öppen.
Men den tendensen fortsätter enligt Ullström tyvärr
inte under resten av århundradet. Dagens utbildningsmiljöer påminner i vissa avseenden starkt om den äldre
gymnasiekulturen, med slutna undervisningsmiljöer där
eleverna läser, skriver och samtalar bara för att reproducera
vissa allmänna litterära normer.
Strindberg är numera en av klassikerna, och läroböckerna hyllar honom som nationalskald och den största författaren i svensk litteratur. Detta får paradoxalt nog till
följd att eleverna läser honom på samma sätt som de läser
en lärobok – ett nödvändigt ont som ska pluggas in och
sedan rapas upp vid examinationen.
– 4 – – 5 – Fortsätt på nästa sida »
LÄS
”Önskar vi en mer öppen skola”, skriver Ullström,
”måste vi våga motarbeta en undervisning där konst och
litteratur reproduceras som en fixerad uppsättning data
eller som okritiskt upphöjer dominerande litterära normer
och tolkningstraditioner till objektiv sanning.”
Vid förra sekelskiftet var Strindberg en marginaliserad
författare i skolan och i läroböckerna, en kvinnohatare och
galning som ibland sträckte sig över medelmåttorna, men
vars texter verkade moraliskt nedbrytande på tidens ungdom. Samtidigt hyllades han av samhället utanför skolans
murar som en stor författare och en genialisk häcklare av
överheten.
I dag, 100 år senare, konstaterar Ullström att klyftan
fortfarande är lika stor. Medan resten av världen fortsätter att omtolka och sätta upp Strindbergs stora dramer,
måste dagens läroböcker och lärare truga eleverna att ens
intressera sig för honom. Strindberg är bara en författare
av många, liksom bilderna av honom. Den ”öppna” skolan
förblir sluten i de skolor där respekten för läroböckerna
kvarstår och där lärarna inte är medvetna om att förhärskande bilder bestäms av en liten klick människor med ett
stort formuleringsföreträde.
Bara genom insikt om detta, om varför olika bilder får
likartade effekter, kan öppenheten åter finna vägen in i
klassrummen. Sten-Olof Ullströms avhandling Likt och
olikt är ett stort steg i rätt riktning.
Den borde få följa med in i klassrummet och hamna
på lärarnas katedrar.
Det skulle litteraturundervisningen må bra av.
Henrik Hamrén
Uppgifter
13. Vad har Sten-Olof Ullström i huvudsak
gjort i sin avhandling, enligt texten?
A En analys av Strindbergs verk utifrån olika tiders
litterära ideal.
B En jämförelse mellan elevuppsatser och läromedel i litteratur.
C En undersökning av syftet med gymnasieskolans
litteraturundervisning.
D En dokumentation av gymnasieelevers kunskaper
om Strindberg.
14. Vilken bild av författaren August Strindberg framhävdes i läroböckerna i början
av 1900-talet, enligt texten?
A Strindberg – dramatikern.
B Strindberg – expressionisten.
C Strindberg – historikern.
D Strindberg – samhällsdebattören.
15. Hur förändrades, enligt texten, läroböckernas bild av Strindberg från 1900-talets
början till 1960-talets slut?
A Strindbergs påstådda kvinnohat gavs större
utrymme.
B Fler sidor av Strindbergs författarskap lyftes
fram.
C Det samhällskritiska i Strindbergs författarskap
tonades ned.
D Den anpassades bättre till skolans värderingar.
16. Vilken av följande uppmaningar överensstämmer, utifrån texten, bäst med StenOlof Ullströms hållning?
A Vårda minnet av Strindberg!
B Experimentera inte med litteraturundervisningen!
C Tänk fritt om Strindberg!
D Låt eleverna bestämma över litteraturundervisningen!
– 6 – – 7 –
läs
Hälsa, vård och tillväxt
Välfärdspolitiska rådets rapport 2004
Författare: Bengt Jönsson, Göran Arvidsson, Lars-Åke
Levin, Claes Rehnberg. Stockholm, SNS Förlag, 2004.
Värdet av sjukvårdens bidrag till samhällsekonomin nämns
sällan i debatten om ekonomisk tillväxt. Sjukvården framställs snarare som ett kostnads- och finansieringsproblem
och därmed som en tärande sektor som använder det utrymme som den ekonomiska tillväxten skapar. På ett
tydligt och förklarande sätt analyseras i Välfärdspolitiska
rådets rapport 2004 det inte helt självklara sambandet
mellan hälsa och tillväxt samt hälso- och sjukvårdens roll
i detta sammanhang.
Det genomgående temat i rapporten är hälso- och sjukvårdens förutsättningar, utveckling och framtida funktion.
Frågor kring sjukvårdens finansiering, organisation, prioriteringar, produktivitet och kvalitet såväl som internationalisering, försäkringslösningar och ägarformer gås noggrant igenom och mynnar ut i en sammanfattning och ett
förslag i tio punkter.
I den första punkten pekar rådet på vikten av att utveckla system och metoder för kontinuerlig mätning och
utvärdering av sjukvårdens resultat. Produktivitets- och
effektivitetsförbättringar i sjukvården gör det möjligt att
prestera mer och förbättra befolkningens hälsa inom ramen
för en given resursinsats. Detta bidrar till ökad ekonomisk
tillväxt eftersom en befolkning med god hälsa har god
produktionsförmåga. För att sjukvården inte i första hand
skall ses som ett kostnadsproblem måste, enligt rådet,
värdet av den förbättrade hälsan inkluderas i nationalräkenskaperna för att på så vis skapa balans och likställighet med andra samhällssektorer.
Den andra punkten handlar om sjukvårdens framtida
finansiering. Rådet menar att det inte finns utrymme för
några större skattehöjningar i framtiden. Alternativkostnaden för ökade resurser till sjukvården är minskade resurser till bland annat skola, barn- och äldreomsorg, högre
utbildning och rättsväsende. En ökning av resurserna till
sjukvården fordrar därför en annan finansiering. Genom
bland annat fritt vårdsökande inom och utom landet går
utvecklingen, enligt rådet, i riktning mot att sjukvården i
ökande utsträckning blir en nationell angelägenhet. Som
en konsekvens därav bör staten ansvara för sjukvårdens
finansiering. Enligt rådet bör därför skatteutjämningssystemet och de specifika statsbidragen ersättas av ett
generellt statsbidrag till landstingen för sjukvård.
På grund av svårigheterna med att öka den offentliga
finansieringen i takt med befolkningens behov, en åldrande
befolkning och introduktionen av ny och dyr teknik anser
rådet i punkt tre att möjligheten att finansiera primärvården genom en obligatorisk individuell försäkring bör
övervägas. Rådet föreslår att den individuella försäkringen
kombineras med en offentlig subvention. Försäkringen
skulle, enligt rådet, också kunna omfatta kostnader för
vissa basläkemedel.
Rådet anser i den fjärde punkten att istället för att lagstifta om vilka ägarformer som skall tillåtas i sjukvården
bör krav ställas på utförarna vad gäller kvalitet, tillgänglighet och kostnader. Rådet anser att förekomsten av kvalitativ, kostnadseffektiv och innovativ sjukvård borde vara
viktigare för skattebetalare och patienter än vem som äger
vårdföretagen, och betonar att mångfald och flexibilitet
vad gäller ägarformer inom sjukvården stimulerar till konkurrens och utveckling.
Den femte punkten handlar om prioriteringar. Grundläggande i ekonomisk teori är att resurser är begränsade.
I sjukvården tar sig detta uttryck i att det alltid kommer
att finnas behov av sjukvård som överstiger tillgängliga
resurser. De medicinska möjligheterna att bota och lindra
ökar ständigt, och i takt med införandet av nya kostsamma
metoder i sjukvården ökar därför behovet av prioriteringar. Rådet ser som en mycket viktig fråga för framtiden
att prioriteringsbesluten kopplas till sjukvårdspolitiken
och till mekanismerna för resursfördelning på alla nivåer
i sjukvården. Rådet föreslår därför att arbetet med öppna
prioriteringar skall integreras med styrning och finansiering av sjukvården för att frågan om öppna prioriteringar
skall kunna drivas framåt i framtiden.
Rådet rekommenderar i den sjätte punkten att landstingens läkemedelskommittéer avskaffas i deras nuvarande
form och att besluten om både läkemedelsanvändning
och  annan medicinsk teknologi integreras i landstingens generella verksamhets- och ekonomistyrning. Vidare
rekommenderar rådet att läkemedelskostnaderna fullt ut
integreras i den övergripande finansieringen av vården.
Någon speciell läkemedelsbudget skulle därmed inte fastställas. Läkemedlens andel av kostnaderna för att behandla
olika sjukdomar skulle istället bestämmas av läkemedlens
kostnadseffektivitet. På så vis skulle Läkemedelsförmånsnämnden få rollen av ett kunskapscentrum, som förser
landstingen med prioriteringsunderlag och beslut om vad
som skall ingå i den förmån som landstingen har ansvaret
för att finansiera inom ramen för de totala sjukvårdskostnaderna. Den överprövning av Läkemedelsförmånsnämndens beslut som läkemedelskommittéerna, enligt
rådet, svarar för skulle genom ett sådant system elimi-
– 6 – – 7 – Fortsätt på nästa sida »
LÄS
neras. Rådet anser att läkemedelskommittéernas resurser
istället bör överföras till terapikommittéer, med uppgift
att implementera de riktlinjer som bland annat Läkemedelsförmånsnämnden, Statens beredning för medicinsk
utvärdering och Socialstyrelsen utarbetar.
I punkt sju lyfter rådet fram vikten av att sjukvård och
sjukförsäkring samordnas. Den höga sjukfrånvaron är ett
stort problem och innebär en stor belastning såväl på de
offentliga finanserna som på arbetsgivarna. Rådet menar
att bristande integration av finansieringssystem för ohälsa
och sjukdom leder till att respektive huvudman använder sina resurser utifrån en bedömning av egna kostnader
och effekter, vilket leder till risk för sådan suboptimering.
Rådet konstaterar också att läkarnas roll i sjukskrivningsprocessen bör uppmärksammas och begränsas av de villkor som arbetsgivarna och Försäkringskassan ställer.
Rådet poängterar att kunskaperna om nya läkemedel är
begränsade innan dessa fått en större användning i relevanta patientgrupper och att det är viktigt att nya lovande
läkemedel introduceras och utvärderas samt att de terapier
som inte håller måttet tas bort. I punkt åtta menar rådet
därför att introduktionen av läkemedelsinnovationer liksom andra nya medicinska teknologier i den kliniska verksamheten bör stimuleras.
Punkterna nio och tio rör internationalisering av den
svenska sjukvården. Rådet anser att sjukvårdens internationalisering bör utnyttjas genom ökad export av sjukvårdsprodukter och sjukvårdstjänster och att det internationella samarbetet vad gäller utvärdering av medicinska
teknologier bör utvecklas.
Rapporten utgör ett utmärkt kunskapsunderlag som
öppnar för debatt och fortsatt forskning kring vårdens
resursutnyttjande, finansiering och styrning samt sambandet mellan hälsa och välfärd.
Gina Bergström
Uppgifter
17. Vad rekommenderar Välfärdspolitiska rådet bland annat angående hanteringen av
läkemedel inom sjukvården?
A Att det ekonomiska och administrativa ansvaret
för läkemedel lyfts ut från landstingens åtaganden.
B Att kostnaden för läkemedel hädanefter ska ingå
i landstingens totalbudget för sjukvården.
C Att nya så kallade terapikommittéer övertar landstingens beslutanderätt kring läkemedlen.
D Att landstingens åtaganden kring läkemedel främst
inriktas på kunskaps- och teknologifrågor.
18. Vilken åtgärd föreslår rapportförfattarna i
syfte att öka sjukvårdens resurser?
A Omfördelning av anslag för barn- och äldreomsorg.
B Individuella sjukvårdsförsäkringar för medborgarna.
C Fortsatt skatteutjämning inom landsting med
ansträngd ekonomi.
D Ökad patientfinansiering av konsumtionen av
läkemedel.
19. Hur ser rapportförfattarna, enligt texten,
på frågan om vilka som ska ha rätt att erbjuda sjukvård?
A De anser att vården som helhet bör stå under
politisk kontroll och därför bedrivas enbart i
offentlig regi.
B De föreslår att ett begränsat antal privata aktörer
ska släppas in i vårdsektorn för konkurrensens
skull.
C De välkomnar alla typer av vårdgivare som uppfyller de villkor samhället rimligen bör ställa.
D De menar att konkurrensen bör släppas fri och
att sjukvården bör fungera som vilken annan
oreglerad marknad som helst.
20. Hur sammanfattar man bäst Gina Bergströms text?
A Som ett referat av en publikation.
B Som en sammanfattning av vårdläget.
C Som ett vårdpolitiskt debattinlägg.
D Som en ekonomisk framtidsprognos.
– 8 –
21. Om ni vill något annat än att tillgångarna ska delas lika i händelse av skilsmässa bör ni
upprätta ett ____ som juridiskt gör all eller viss egendom enskild.
A samarbetsavtal
B fordringsbevis
C avlatsbrev
D äktenskapsförord
22. Historiskt sett har tillväxttakten ____ med ökningen av utsläpp av växthusgaser. Men
detta är inte en naturlag. Vi ser nu exempel på länder och regioner där de två faktiskt
kan ____.
A korrelerat – separeras
B konkurrerat – varieras
C kombinerats – jämkas
D korrigerats – filtreras
23. Med ____ stora som Duploklossar ser text-tv ut som en primitiv förlaga till
internet. Men publiken är fortsatt envist trogen och ____ ökar. Hur kan svenska
folkets kärleksaffär med text-tv vara så ____?
A fonter – utvecklingen – ömsesidig
B bilder – tillämpningen – långvarig
C symboler – utnyttjandet – populär
D pixlar – användningen – livskraftig
24. Analyser av bronset visar också att förhållandet mellan koppar och tenn i denna ____
är typiskt för perioden och för Egypten.
A lyster
B mixtur
C legering
D snittyta
delprov mek – meningskomplettering
– 9 – Fortsätt på nästa sida »
25. Ofta söker konsthistoriker djupa svar i verken eller i konstnärens liv på varför dennes
konst gestaltas på ett visst sätt. Det blir ibland alltför ____. En förändring i uttrycket
kan lika gärna ha sin grund i högst ____ orsaker.
A fantasifullt – modala
B populariserat – vitala
C mönstergillt – normala
D spekulativt – triviala
26. Flera systemfel borde rättas till. Ett är att kommunens överförmyndare både utser
och granskar de gode männen. Justitieministern har dundrat om att de sistnämnda
missköter sina uppdrag, men problemet kommer att finnas kvar så länge överförmyndarna sitter på ____.
A dubbla stolar
B alla fakta
C höga hästar
D gamla meriter
27. Dessa journalister lever under ständig övervakning, och om de skriver fel sak om fel
person – då smäller det, säger Merga, vars namn är ____ på grund av risken för ____.
A synonymt – förtryck
B fingerat – repressalier
C villkorat – fängelse
D inkognito – diskriminering
28. Sköterskan harklade sig för att få Marias uppmärksamhet. ”Han verkar ha fått en
ordentlig hjärnskakning. Vi överväger att fortsätta hålla honom nedsövd. Strax ska vi
skicka honom på en ____ så får vi se vad bilderna visar.”
A datortomografi
B kroppsskanning
C gastroskopi
D EKG-undersökning
MEK
– 10 –
29. Vetenskapliga tidskrifter vill hellre publicera studier med stort ____, det vill säga med
positiva och oväntade resultat. Studier som misslyckas med att hitta någon intressant
effekt eller bara upprepar gammal ____ löper större risk att bli ____.
A allmänintresse – formalia – returnerade
B nyhetsvärde – skåpmat – refuserade
C faktagenomslag – argumentation – redigerade
D överraskningsmoment – rappakalja – reviderade
30. Inget annat språk har ____ så många andraspråkstalare, och bara mandarin kommer
ens i närheten när det gäller det totala antalet talare. Inget annat språk har heller lika
stor geografisk spridning. Engelska spelar i en egen division, inte ____ om den saken,
och det finns goda anledningar till att man i Sverige lär sig engelska redan från tidiga
skolår.
A till synes – ett knyst
B tillnärmelsevis – tu tal
C till fullo – fy skam
D tillbörligen – en susning
MEK
Alternatives
– 11 –
DELPROV ELF – ENGELSK LÄSFÖRSTÅELSE
FORTSÄTT PÅ NÄSTA SIDA »
In the following text there are gaps which indicate that something has been left
out. Look at the four alternatives that correspond to each gap and decide which
one best fits the gap. Then mark your choice on your answer sheet.
Chile’s Ancient Hill Art
Mysterious patterns adorn the hills of Chile’s Atacama desert. Watching
over the plains below are giant figures of people and animals carved out of
the land by prehistoric artists.
There is still intense 31_____ about exactly who made these so-called
geoglyphs, and when and why they were drawn. “Geoglyphs are notoriously
difficult to date,” says Ran Boytner of the University of California, who has
studied the patterns in the Tarapacá region of north Chile. “And if we cannot know when a geoglyph was made, how can we know who made them?”
In an effort to 32_____ clues to their origin, Luis Briones of the University of Tarapacá conducted the first systematic study of the thousands of
documented geoglyphs found in southern Peru and northern Chile. Geoglyphs are found elsewhere in the world – the chalk figures in southern
England are a well-known example – but it is their sheer concentration in
the Atacama desert that impresses researchers.
Briones has identified key regional variations in the patterns. 33_____,
in the Arica region, there are no geometric geoglyphs, but there are figures
of eagles, herons, monkeys and people. This style might derive from the
Amazon, Briones suggests. Around the gully of Camarones, the most common figure is a double-outline square with a filling of fine gravel, which is
interpreted as a ritual corral. The Incas, who are known to have conquered
the region, built their animal enclosures in a similar way.
So 34_____ the geoglyphs might well have guided caravans through the
desert, explaining why many are found near fresh water, it seems they were
also constructed by different ethnic groups to mark out their symbolic territories, Briones says. And, according to Ran Boytner, the regional differences suggest that some of the geoglyphs were made by settled farmers, not
nomads. Irrigation agriculture probably developed here in about 1000 BC.
“Nomads will erect the same geoglyphs wherever they go, so if they created
them, one would expect to find a 35_____ degree of standardisation all over
northern Chile,” Boytner points out.
Emma Young, New Scientist
31.
A excitement
B debate
C concern
D prejudice
32.
A uncover
B explain
C restore
D outnumber
33.
A In consequence
B On average
C By contrast
D For instance
34.
A in case
B since
C just because
D while
35.
A low
B moderate
C high
D variable
– 12 –
ELF
Pheromones
Powerful messages can be delivered by smell, a fact known
long before the means by which they did so was discovered. The ancient Greeks knew that secretions from a
female dog in heat were attractive to male dogs. In his
beekeepers’ manual The Feminine Monarchie, published in
1623, Charles Butler warned that an injured bee’s “ranke
smell” would attract other angry bees to sting. In the late
19th century, New York’s first state entomologist, Joseph
Lintner, noted the crowds gathered on the sidewalk outside, looking at the spectacle of 50 wild silk moth males
attracted to a virgin female moth in his office window.
Lintner correctly observed that the attraction was probably a chemical, detected by the large, elaborate antennae
of the males. He predicted that such an irresistible and farreaching force could be used to control agricultural pest
moths, if only chemists could identify and synthesize these
powerful molecules, now known as pheromones.
Lintner’s prediction has been generously fulfilled. But
because the quantity of pheromone produced by each
animal is so small, it was almost 70 years before the first
pheromone could be chemically identified, in 1959, by the
Nobel Prize-winning German chemist Adolf Butenandt
and his large team.
In the half century since then, as the technology for
isolating and identifying trace amounts of compounds
has become more refined, pheromones have been found
in almost every kind of animal, in squid, lobsters, ants,
fish, salamanders, and mice, to name just a few. Although
pheromones are important in many species for finding mates for sex, they can have a wide variety of other
functions, such as one produced by mother rabbits that
prompts suckling by their pups. In many social insects,
such as ants, bees, and wasps, almost every part of colony
behavior is mediated by pheromones, from queen signals
affecting worker reproduction within the colony to Butler’s “ranke smell” alarm pheromone that activates colony
defense against enemies.
Pheromones are chemical signals that have evolved for
communication between members of the same species. A
pheromone signal elicits a specific reaction in the receiver,
for example, a stereotyped behavior (releaser effect) or a
developmental process (primer effect). Some pheromones
can have both effects.
Most pheromones are detected by the sense of smell.
However, not all smells are pheromones. Mammals, including humans, also give off a cloud of molecules that represent
our unique individual “smell” or chemical profile.
To definitively demonstrate that a pheromone exists,
one must design a repeatable experiment, a bioassay, that
shows that a smell molecule (odorant) causes a particular
effect on the receiver, for example inducing a behavior.
It is highly likely that humans, like other mammals,
have pheromones. However, despite the many sites on the
Internet offering to sell “pheromones” to make one sexually
irresistible, no human pheromones have been chemically
identified to date. Sadly, there is no evidence for the widely
published claims that the molecules androstadienone and
estratetraenol are human pheromones of any kind.
Another misuse of the term pheromone is in so-called
pheromone parties, a trend started by an artist in Brooklyn
in 2010. At these events, singles sniff numbered T-shirts that
have been worn by others at the party to see if they like the
smell and photograph themselves with the shirt in a numbered bag to facilitate meeting up later. Although these gettogethers might sound like fun, they are misnamed, because
the smells on the shirts are unique to each individual, not
species-wide pheromones that trigger the same behavior
in every person. The idea behind these parties is based on
the surprising observation that mice preferred to mate with
mice that were immunologically different from themselves
in the major histocompatibility complex (MHC), a difference that can be detected by smell. When a similar experiment was tried with Swiss students sniffing T-shirts, it was
discovered that women similarly found the smell of men
immunologically different from themselves more attractive. However, subsequent replications of the experiment
have not shown the effect consistently and, disappointingly,
studies of large-scale human genome data have been equally
inconclusive. Clearly, the idea of choosing a potential partner by smell has popular appeal even though the evidence
is not there yet.
The biggest challenge for work on human pheromones
will be the identification of behaviors and physiological
responses that will make robust bioassays. Because of our
cultural complexity and diversity, influences on human
behaviors are notoriously difficult to study.
American Scientist
PROVET ÄR SLUT. FINNS TID ÖVER,
– 13 – KONTROLLERA DINA SVAR.
ELF
Questions
36. What is said concerning Joseph Lintner?
A He was the first person known to make a
connection between smell and attraction.
B He suggested how the knowledge of odorant
molecules could be put to practical use.
C He managed to give a rough description of the
chemical properties involved in moth attraction.
D He made ancient ideas concerning smell and
attraction available to the broader scientific
community.
37. What is claimed about pheromones in
nature?
A By far their most common use is for finding a
mating partner.
B True examples of them have both a releaser
effect and a primer effect.
C Insect communities are often strongly dependent
on them.
D Most of their functions are still relatively poorly
understood.
38. What is argued about the molecules
androstadienone and estratetraenol?
A They are the most likely examples of human
pheromones.
B They are some of the strongest pheromones
found in nature.
C They are pheromones in some mammals but not
in humans.
D They are chemicals which do not seem to be
pheromones.
39. What can be concluded from the studies
of the “major histocompatibility complex”
(MHC) in mice and humans?
A The findings indicate that mice and humans
might have a pheromone in common.
B What seemed to work for mice clearly does not
work with humans.
C It is possible that smell-based attraction works
for both mice and humans.
D The evidence shows some indications of a
human pheromone.
40. What, according to the text, causes the
relative difficulty of identifying human
pheromones?
A The very nature of human societies makes
pheromone-based behaviors hard to detect.
B Human pheromones tend to be chemically more
complex than those of other species.
C Most of the more obvious human pheromones
have already been discovered.
D Humans are likely to release fewer pheromones
than most other species.