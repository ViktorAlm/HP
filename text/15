Verbal del n
Provpass 2 Högskoleprovet
Provet innehåller 40 uppgifter
På nästa sida börjar provet som innehåller 40 uppgifter och den totala provtiden är 55 minuter.
BÖRJA INTE MED PROVET FÖRRÄN PROVLEDAREN SÄGER TILL!
Tillstånd har inhämtats att publicera det upphovsrättsligt skyddade material som ingår i detta prov.
Instruktion
Detta provhäfte består av fyra olika delprov. Dessa är ORD (ordförståelse), LÄS (svensk läsförståelse),
MEK (meningskomplettering) och ELF (engelsk läsförståelse). Anvisningar och exempeluppgifter
finner du i ett separat häfte.
Prov Antal uppgifter Uppgiftsnummer Rekommenderad provtid
ORD 10 1–10 3 minuter
LÄS 10 11–20 22 minuter
MEK 10 21–30 8 minuter
ELF 10 31–40 22 minuter
Alla svar ska föras in i svarshäftet. Det ska ske inom provtiden.
Markera tydligt.
Om du inte kan lösa en uppgift, försök då att bedöma vilket svarsförslag som verkar mest rimligt.
Du får inget poängavdrag om du svarar fel.
Du får använda provhäftet som kladdpapper.
Svarshäfte nr.
2016-04-09
– 3 –
2. eloge
A beröm
B prydnad
C gratulation
D hedersplats
E medalj
1. målande
A svepande
B överdriven
C fantasifull
D bildskön
E uttrycksfull
4. alludera på
A vänta på
B fundera på
C anspela på
D se ner på
E hoppas på
3. puka
A sångstil
B dirigentplats
C folkdans
D slaginstrument
E orgelpipa
6. hippologi
A läran om skelettet
B läran om talmystik
C läran om subkulturer
D läran om bergarter
E läran om hästar
5. pseudointellektuell
A självlärd person
B skenbart bildad person
C geniförklarad person
D klassiskt skolad person
E nytänkande person
8. ocker
A att skicka bluffakturor
B att muta makthavare
C att göra oskälig vinst
D att missbruka ett förtroende
E att utnyttja insiderinformation
7. bejakande
A glädjande
B bekräftande
C längtande
D granskande
E bedjande
9. florera
A övertäcka
B frodas
C utsmycka
D lyckas
E gruppera
10. eftermäle
A efterlysning
B dålig kompromiss
C klagomål
D eftervärldens omdöme
E korrigering
– 2 –
DELPROV ORD – ORDFÖRSTÅELSE
Reg vt 2016 verbal del 1.indd 2 2016-01-18 13:03:12
– 2 – – 3 – FORTSÄTT PÅ NÄSTA SIDA »
DELPROV LÄS – LÄSFÖRSTÅELSE
Skivrecension: Karl Nyhlin, The Jacobean Lutenists
Jakob I efterträdde drottning Elisabet som regent i England vid hennes död 1603. Han hade då redan varit kung
av Skottland sedan 1567 (som Jakob VI), och han kom
att regera de båda länderna fram till 1625. Den elisabetanska eran känner vi väl till, men vi har ingen riktigt bra
svensk benämning på the Jacobean era som sammanfaller
med Jakob I:s regeringstid 1603–1625. En mer passande
skivtitel hade kanske varit The Lutenists of the Golden Age,
som ju innefattar både den elisabetanska och den efterföljande periodens musik för luta. Även om Jakob I hade
politiska problem med engelsmännen, fortsatte den kulturella blomstringen under hans tid vid makten.
Det gäller även beträffande musiken för lutan, med viktiga namn som John Dowland, Daniel Bacheler, Philip
Rosseter, John Danyel och Robert Johnson. De var alla
mer eller mindre djupt rotade i den elisabetanska myllan,
och även om de också alla var verksamma efter Elisabets
död så är det kanske lite missvisande att uttryckligen kalla
dem the Jacobean lutenists. Flera av dem komponerade
sannolikt också många av sina viktiga verk före 1603, till
exempel Dowland, Danyel och Rosseter.
Den mest representative för en nyare stilinriktning är
Robert Johnson, men av denne mästare får vi bara höra
ett kort stycke, ”The Prince’s Almain” (på skivan benämnd
enbart ”Almain”). Prinsen var Jakob I:s son, prins Henrik
av Wales, som dog blott arton år gammal 1612.
Förutom ståtliga och anspråksfulla fancies, gaillards,
almains och preludes låter oss Karl Nyhlin också få höra
många anonyma stycken med folkligt ursprung från både
England och Skottland, ofta förekommande i de många
handskrivna tabulaturböckerna för luta från 1600-talets
första decennier: Jane Pickerings, Margaret Boards,
Rowallans med flera.
Som Karl Nyhlin själv framhåller i sin text till skivan föreligger många verk i flera versioner, och detta ger
exekutören stor frihet att välja och tolka. Därför är det
av ett visst intresse att få mer detaljerad information om
vilka källor som använts för respektive verk. Det saknas
här, samtidigt som vi får veta i vilken temperatur lutan är
stämd och vem som har tillverkat strängarna!
Karl Nyhlin är en utomordentlig lutenist och musikant
med en vacker tonbildning, auktoritet och fulländad teknik. Hans lösningar på ornamentering och variationer är
helt idiomatiska samt välfungerande. I några fall skulle
jag ha önskat ett något långsammare tempo, till exempel
i Dowlands fantasior. Som helhet är det ett mycket vackert spelat och varierat urval musik som visar bredden och
kvaliteten på den engelska och skotska lutmusiken från
the Golden Age.
Kenneth Sparr
Uppgifter
11. Vad framstår som det främsta skälet till
att recensenten föreslår en annan skivtitel
än den aktuella?
A Musiken det rör sig om är förankrad även i den
elisabetanska tiden.
B Lutmusikens guldålder fortsatte under Jakobs I:s
regenttid.
C Det är svårt att finna en bra svensk översättning
till the Jacobean era.
D De viktigaste kompositionerna tillkom före 1603.
12. Vad av följande är recensenten kritisk till?
A Att Karl Nyhlin inte har gjort ett tillräckligt
representativt urval av kompositörer.
B Att Karl Nyhlin inte ger tillräcklig information
om de musikaliska rötterna till genren lutmusik.
C Att Karl Nyhlin inte är tillräckligt utförlig
i beskrivningen av varifrån han hämtat sitt
material.
D Att Karl Nyhlin inte lämnar tillräckligt detaljerade sakuppgifter om den aktuella musikformen.
Lutmusik
Reg vt 2016 verbal del 1.indd 3 2016-01-18 13:03:12
– 4 – – 5 –
LÄS
Attityder till arbete
Tomas Berglunds avhandling Attityder till arbete i Västeuropa och USA: teoretiska perspektiv och analyser av data
från sex länder blickar tillbaka på 1990-talet, ett decennium som i många västländer främst torde förknippas
med omfattande förändringar inom arbetsmarknad och
arbetsliv. Hemma i Sverige tycktes en våg av omvälvningar,
på såväl organisationsnivå som samhällsnivå, kulminera
under perioden. Gamla värderingar och rättesnören inom
arbetslivet tycktes hamna i skymundan, medan individualistiska värderingar och mindre stabila anställningsformer
tycktes vinna mark.
En stark internationaliseringstrend blev också tydlig
under perioden. Ett utökat politiskt samarbete i Europa,
en alltmer rörlig marknad, en alltmer rörlig produktion
och en växande globaliseringsdebatt som ofta betonade
en hårdnande internationell konkurrens och en fortgående likformningsprocess i västvärlden, var några av inslagen. Med detta som bakgrund framstår förtjänsten med
avhandlingens komparativa ansats som uppenbar. Det är
framför allt komparativa studier som har förutsättningar
att ge stadga i den fortgående debatten: genom att belysa
vad som kan sägas vara generella tendenser och vad som
måhända är specifikt för en enstaka nation eller en viss
typ av nationer. Alltför få sådana undersökningar rörande
anställdas engagemang och attityder i sina arbetsorganisationer har publicerats på senare tid.
De beroende variablerna i Berglunds avhandling är en
uppsättning värderande omdömen om vad som är viktigt
med ett arbete. Föresatsen är i första hand att konstruera
och testa en teoretisk förklaringsmodell rörande variationen härvidlag, men också att kartlägga förhållanden mellan attityderna i ett antal utvalda nationer. Sex länder jämförs: Sverige, Norge, Tyskland, Frankrike, Storbritannien
och USA. De data författaren använder sig av är insamlade
1997 (och i viss utsträckning 1989) i regi av International Social Survey Program (ISSP). ISSP har som syfte att
kontinuerligt samla genuint jämförbara attityddata i en
uppsättning industrialiserade länder.
Berglund indelar de länder han valt att studera i tre
olika regimtyper utifrån Esping-Andersens välfärdsregimer: USA och Storbritannien betecknas som liberala välfärdsstater, Tyskland och Frankrike som korporativa välfärdsstater och Sverige och Norge som socialdemokratiska
välfärdsstater. Även om regimindelningen har intuitiv relevans saknar jag på den här punkten en diskussion kring
alternativa indelningar med mer explicit relevans för studier av arbetslivet. Problemet med en okritisk användning
av välfärdsregimer är i det här sammanhanget att läsaren
inte per automatik lotsas fram till de länderskillnader som
kan tänkas ha särskild betydelse för just organisation och
arbetsliv.
Berglund utarbetar därefter en typologi rörande attityder till arbete. Bland Berglunds slutgiltiga attitydtyper hittar vi den altruistiska attityden, som betecknar en
positiv värdering av möjligheten att hjälpa andra och vara
nyttig för samhället. Vi hittar vidare den materialistiska
attityden, vilken definieras som en positiv värdering av
hög inkomst och goda karriärmöjligheter. Vi hittar vidare
den instrumentella attityden, som består i en övervägande
fokusering på inkomstaspekten av en anställning. Slutligen hittar vi den individualistiska attityden, som är en
positiv värdering av att kunna arbeta självständigt och att
kunna styra sina arbetstider.
Den förklaringsmodell som Berglund sedan utarbetar grundar sig på antagandet att ovanstående attityder i
allt väsentligt formas i den arbetssituation som individen
befinner sig i och att de oberoende variablerna framför allt
är hierarki och integration. Hierarkidimensionen bestäms
av överordning och underordning, där chefer och professionella är överordnade medan servicearbetare och manuella arbetare är underordnade. Integrationsdimensionen
bestäms av graden av lojalitet mot den organisation som
den anställde arbetar inom. Lojaliteten ses då som resultatet av en integrationsprocess och som nära förbunden
med dominansrelationer och i många fall helt enkelt en
förutsättning för att säkerställa maktmediets funktion.
Berglund utvecklar sedan förklaringsmodellen i följande hypoteser: 1) Altruistisk attityd bör vara vanligast
bland underordnade som är lojala mot organisationen –
en sådan situation stimulerar värderingar av möjligheten
att hjälpa andra och att vara nyttig för samhället. 2) Materialistisk attityd bör vara vanligast bland överordnade vilka
är lojala mot organisationen – en sådan situation stimulerar värderingar av hög inkomst och goda karriärmöjligheter. 3) Instrumentell attityd bör vara vanligast bland
underordnade vilka inte är lojala mot organisationen – en
sådan situation stimulerar en fokusering på inkomstaspekten i en anställning. 4) Individualistisk attityd bör vara
vanligast bland överordnade vilka inte är lojala mot organisationen – en sådan situation stimulerar värderingar av
att kunna arbeta självständigt och att kunna styra sina
arbetstider.
I ett antal empiriska avsnitt visar Berglund bland annat
att det finns ett tydligt positivt samband mellan hierarkisk
position och lojalitet mot organisationen. Han visar också
att den utarbetade förklaringsmodellen får empiriskt stöd i
Reg vt 2016 verbal del 1.indd 4 2016-01-18 13:03:12
– 4 – – 5 – FORTSÄTT PÅ NÄSTA SIDA »
LÄS
Sverige, Norge och Tyskland. Däremot hittas inget sådant
stöd i Frankrike, Storbritannien och USA. Vad gäller jämförelser över tid får vi veta att den materialistiska attityden
har minskat i utbredning sedan 1989 i de länder där jämförelser kan göras (Norge, Tyskland, Storbritannien och
USA), och att den instrumentella attityden har minskat i
Norge och Tyskland men tilltagit i USA och Storbritannien. Vi får också veta att 1997 är den altruistiska attityden
vanligast i USA medan den individualistiska är vanligast
i Sverige.
Även om resultaten vid jämförelser mellan länder och
över tid föranleder Berglund att diskutera betydelsen av
kulturella, politiska och ideologiska föreställningar och
förändringar, behåller han sitt huvudsakliga fokus på
arbetssituationens betydelse. Berglund menar avslutningsvis att den altruistiska och den individualistiska attityden i
vissa fall kan förklaras av en psykologisk försvarsmekanism
i motsägelsefulla arbetssituationer, det vill säga när individens värderingar skiljer sig avsevärt från hennes yttre villkor. Två hypoteser utarbetas. För det första menar Berglund att hög lojalitet mot den organisation man arbetar i
parat med oro att förlora sitt jobb (motsägelsefull arbetssituation) kan föranleda en altruistisk syn på arbetet.
När det saknas reellt utbyte från organisationen i form
av anställningstrygghet kan, argumenterar textförfattaren,
ett altruistiskt engagemang upprätthålla en meningsfullhet i arbetet.
Den andra hypotesen rörande psykologiska försvarsmekanismer gör gällande att höga karriärambitioner i en
organisation som inte erbjuder några speciella karriärmöjligheter (motsägelsefull arbetssituation) kan ge upphov till
en individualistisk attityd. Argumentet är att individen
här utvecklar en syn på arbetet som betonar hennes oberoende av organisationen. Detta för att hantera besvikelsen
över den uteblivna karriären.
 Carl Hult
Uppgifter
13. Vad ser Tomas Berglund, enligt textförfattarens framställning, som avgörande för
vilken attityd en person har till sitt arbete?
A Yrkesskickligheten.
B Personligheten.
C Arbetssituationen.
D Inkomsten.
14. Om vi tillämpar Tomas Berglunds resonemang och terminologi, vilka två attityder
finner vi då oftast bland personer i chefsställning?
A Den altruistiska och den materialistiska.
B Den individualistiska och den instrumentella.
C Den altruistiska och den instrumentella.
D Den individualistiska och den materialistiska.
15. Vad kan, enligt Berglunds hypotes, bli följden när man som lojal anställd utsätts för
en otrygg arbetssituation?
A Man tänker på sig själv i första hand.
B Man vill inte göra mer än vad som krävs.
C Man fokuserar på nyttoaspekten av sitt arbete.
D Man bryr sig främst om vad man får betalt.
16. Vilken invändning riktar textförfattaren
mot regimindelningen av de länder som
ingår i Berglunds studie?
A Att definitionerna av regimtyperna framstår som
oklara.
B Att regimtyperna är föråldrade och därför
svårbegripliga.
C Att regimtypernas koppling till det aktuella
ämnet är för svag.
D Att regimtyperna delvis sammanfaller och därför
lätt blandas ihop med varandra.
Reg vt 2016 verbal del 1.indd 5 2016-01-18 13:03:12
– 6 – – 7 –
LÄS
Stress och asymmetri hos trädplantor
När växter och djur utsätts för stark stress, till exempel på
grund av näringsbrist eller sjukdom, kan växtdelar och
organ ibland utvecklas på ett oregelbundet sätt. Ett av
flera exempel på instabilitet i formen är asymmetri. Det
innebär att det finns en liten och slumpmässig avvikelse
från den förväntade perfekta symmetrin mellan höger och
vänster sida. Benämningen fluktuerande asymmetri (FA)
innebär att avvikelserna förekommer lika ofta på höger
som på vänster sida.
FA kan uppstå efter en störning under den komplexa
processen av delningar och differentieringar av celler som
sker under tillväxten hos växter och djur. I normala fall
korrigerar individen själv många fel i sitt ”genetiska program”, men om så inte sker kan fluktuerande asymmetri
uppträda. Förmågan att rätta till störningar varierar mellan individer. Ju större förmåga en individ har att rätta till
störningar, desto stabilare blir dess utveckling.
Om asymmetrin i ett organ är kopplad till livskraften,
kan man få en tidig indikation på organismens framtida
möjligheter till överlevnad och reproduktion. Hos arter
med lång generationstid kan detta ibland vara särskilt
betydelsefullt.
Jag undersökte om FA är ett lämpligt verktyg för att förutsäga livskraften hos vårtbjörk (Betula pendula) och lönn
(Acer platanoides). Jag odlade unga plantor under antingen
god eller kraftigt begränsad tillgång till näring och undersökte om formen på bladens högra och vänstra sida var
identisk. Plantor som hade fått för lite näring visade flera
andra tydliga symptom på näringsbrist, men hur var det
med asymmetrin?
Miljögifter, insektsangrepp och näringsbrist är några
exempel på ogynnsamma förhållanden i miljön som kan
orsaka fluktuerande asymmetri. Men studier har visat att
även genetiska faktorer, som korsningar mellan olika arter,
ibland leder till asymmetri.
Fluktuerande asymmetri har i huvudsak studerats på
djur, trots att växter egentligen ter sig bättre lämpade att
studera. Anledningen är att deras tillväxt är mer flexibel
och under gynnsamma förhållanden närmast obegränsad
i omfattning och tid. Dessutom är blad, blommor och
kronblad väl synliga strukturer som ofta finns i flera exemplar på varje planta. Mätningar av FA på flera olika blad
per individ ger ett säkrare mått på asymmetrin.
Min studie designades så att jag kunde mäta den exakta
omfattningen av stress genom att noggrant dosera plantornas tillgång till näring. Försöket omfattade ett ovanligt
stort antal plantor för att ge hög precision i analyserna. En
av mina frågor var om det fanns ett samband mellan bladens asymmetri och individens allmänna livskraft, vilket
jag bedömde utifrån två utvalda blad respektive storleken
på plantan. Dessutom ville jag undersöka om det fanns
skillnader i graden av asymmetri mellan två arter med så
helt olika bladformer som vårtbjörk och lönn.
Jag gjorde försöket i en fytotron, ett ”datoriserat växthus”. De väl kontrollerade odlingsförhållandena gjorde
det möjligt att undersöka hur mycket av asymmetrin och
livskraften som berodde på plantans genetiska uppsättning (genotyp) och hur stor påverkan var från miljön.
Dessutom kunde jag, mitt under den stränga vintern,
simulera de förhållanden i ljus och temperatur som råder
i södra Sverige från vår till höst.
Alla plantorna växte i exakt samma miljö med ett viktigt
undantag: mängden tillsatt näring. Hälften av plantorna
fick fullgod tillgång till näring, medan den andra hälften
fick rikligt med vatten men en begränsad mängd näring.
Plantorna i försöket kom från frön som hade samlats
in från en population på Öland och en i Lillehammer i
Norge. Tio träd per art och population och ungefär 20
frön per träd ingick i försöket. Totalt sett växte nästan 800
småplantor av vardera lönn och björk i fytotronen – en
hel liten ungskog!
Efter knappt fyra månaders odling plockade jag enligt
en standardiserad procedur två blad från varje planta. Jag
pressade och fotokopierade bladen direkt efter insamlingen. Graden av fluktuerande asymmetri mättes, liksom
flera andra karaktärsdrag som är kopplade till plantornas
anpassning till sin miljö. Bland annat noterade jag plantornas höjd kontinuerligt, liksom tidpunkten när plantorna satte knopp samt hur lövens färger förändrades. När
försöket avslutades, torkade och vägde jag varje plantas
skott och rotsystem och utförde därefter flera olika statistiska analyser för att utvärdera försöket.
Resultaten visade att lönnar och björkar som fått lite
näring inte hade mätbart högre grad av fluktuerande
asymmetri än plantor i kontrollgruppen, som fått obegränsad mängd näring. Det fanns inte heller något samband mellan asymmetri och livskraft.
Mindre förvånande var att näringsstressade plantor
växte långsamt; de blev små och hade mindre och gulare
blad än de plantor som fick mycket näring. En oproportionerligt stor andel biomassa i rötterna skvallrade också
om näringsbrist. Knoppsättning och lövens höstfärger
kom tidigare på näringsstressade lönnplantor, och tydliga
genetiska skillnader förekom i flera fall.
Mätningar av asymmetri hos blad fungerade alltså inte
för att förutsäga effekter av näringsbrist hos björk och
Reg vt 2016 verbal del 1.indd 6 2016-01-18 13:03:12
– 6 – – 7 – FORTSÄTT PÅ NÄSTA SIDA »
LÄS
lönn. I flera andra undersökningar är det just växternas
blad som använts för att undersöka asymmetri, och man
har i flera fall upptäckt fluktuerande asymmetri i samband
med att växter utsatts för olika typer av miljöstress eller
genetisk stress. Graden av asymmetri i de här studierna är
liten, mindre än två procent av den totala storleken hos
strukturen som undersökts. Individer med hög FA är sällsynta, ett tecken på att den symmetriska formen är starkt
gynnad i naturen.
Asymmetri är ofta kopplad till andra, viktigare egenskaper. Hur stor instabilitet som finns kan bero på vilket organ eller vilken struktur man studerar. Är organet
viktigt för individens överlevnad och reproduktion kan
redan mycket låg FA signalera stress. Om variationer i
organets form inte är av så stor betydelse för individen
tillåts däremot en högre grad av FA. Det vore praktiskt
om man kunde upptäcka fluktuerande asymmetri i ett
”mindre viktigt” organ innan andra negativa effekter av
stress blir synliga och oåterkalleliga, men det är möjligen
ett utopiskt scenario.
Sara Black-Samuelsson
Uppgifter
17. Vilket av följande användes i textförfattarens studie som ett mått på trädplantornas livskraft?
A Förmågan att tillgodogöra sig näring.
B Plantornas storlek.
C Förmågan att hantera stress.
D Bladens genuppsättning.
18. Vad innebär det enligt texten att asymmetrin hos bladen på ett träd är fluktuerande?
A Den förekommer i ett stort antal variationer.
B Den förändras över tid.
C Den uppträder på ett oförutsägbart sätt.
D Den drabbar båda sidorna lika frekvent.
19. Vilken av följande frågor syftade textförfattarens studie till att besvara?
A I vilken grad näringsbrist orsakade asymmetri.
B I vilken grad näringsbrist försämrade livskraften.
C I vilken grad asymmetri orsakade näringsbrist.
D I vilken grad asymmetri förbättrade livskraften.
20. Om man enbart ser till resultatet av textförfattarens studie, hur kan man då bäst
beskriva fluktuerande asymmetri?
A Som en utslagsgivande miljöeffekt.
B Som en ny forskningsupptäckt.
C Som en tillförlitlig mätvariabel.
D Som en dåligt fungerande indikator.
Reg vt 2016 verbal del 1.indd 7 2016-01-18 13:03:12
– 8 –
21. Om betygen försvinner blir det nödvändigt att hitta andra metoder för att välja
vilka som skall få ____ utbildningsplatser. Svårigheten att hitta ____ som de flesta
kan acceptera är sannolikt ett viktigt skäl till att betygen fortsätter att spela en
viktig roll i det svenska utbildningssystemet.
A ringaktade – modeller
B åtråvärda – alternativ
C relevanta – visioner
D pretentiösa – koncept
22. Under högkonjunkturen har fantastiska förmögenheter samlats hos ett litet antal
redan rika, och samtidigt har allt fler unga fått en allt lägre ____ inkomst.
A plausibel
B kompatibel
C penibel
D disponibel
23. Den _____ spårsnön är ett lager finkornig, inte för våt tösnö, som är ett par centimeter tjockt och ligger på ett jämnt, hårt underlag. Här _____ sig fotavtrycket klart
och tydligt, och de typiska enskildheterna i de olika spåren är lätta att tyda.
A förnämsta – avspeglar
B typiska – avskärmar
C idealiska – avtecknar
D karakteristiska – avskiljer
24. Tinnitus, eller öronsusning, kan vara ett kliniskt symtom på störningar i det _____
systemet, men också ett symtom på en stressreaktion. Vid omhändertagandet av
patienterna måste man skilja på varför tinnitus _____ och varför tinnitus blivit ett
svårt lidande. Behandlingsstrategierna måste inriktas på _____ till att personen lider
av tinnitussignalen.
A sensoriska – uppkommit – alternativen
B auditiva – debuterat – orsakerna
C akustiska – upplevts – markörerna
D kognitiva – hörts – motiven
DELPROV MEK – MENINGSKOMPLETTERING
Reg vt 2016 verbal del 1.indd 8 2016-01-18 13:03:12
– 9 – FORTSÄTT PÅ NÄSTA SIDA »
25. Månskenet, och därmed månens inflytande, uppfattades ofta som ____. Därför undvek
man att till exempel sova, spinna och torka tvätt i fullmånens sken, eftersom man inte
kunde känna sig riktigt trygg.
A vådligt
B marigt
C glåmigt
D tarvligt
26. Glöden och den starka viljan att förverkliga ett ideal genom ____ man fått i och med
väljarnas förtroende ____ kanske inte så snabbt bara övertygelsen är stark nog.
A den respons – antänds
B den erinran – slocknar
C det renommé – brinner
D det mandat – falnar
27. Ett bra lösenord ska vara oregelbundet och långt. Ett tips är att använda sig av ____,
då man exempelvis tar första bokstaven från varje ord i en mening som är lätt att
komma ihåg.
A hypoteser
B akronymer
C hyperboler
D parafraser
28. Samtidigt som en enig kritikerkår i Danmark har hyllat dikternas konstnärliga kvalitet
har det varit ____ omöjligt, såväl för den enskilda danska läsaren som för den breda
danska offentligheten, att enbart förhålla sig till dikternas ____ kvalitet och ____ den
smärtsamma verklighet som de skildrar.
A komplett – estetiska – förbigå
B genuint – politiska – förstärka
C direkt – eteriska – försumma
D fatalt – poetiska – förorda
MEK
Reg vt 2016 verbal del 1.indd 9 2016-01-18 13:03:12
– 10 –
29. Läkekonsten var under tidigare århundraden väsentligen grundad på ____, det vill
säga på många ____ att olika droger, örter och åtgärder kunde bota och lindra olika
symtom och sjukdomar.
A evidens – teser om
B intuition – experiment på
C empiri – observationer av
D obduktion – bevis på
30. Det är underligt att vi fortfarande lever ____ att filmer för barn behöver ha övertydliga manus och helst djur eller sagoväsen i huvudrollerna för att gå hem.
A i en anda
B i villfarelsen
C i det faktum
D i resonemanget
MEK
– 11 –
Reg vt 2016 verbal del 1.indd 10 2016-01-18 13:03:12
– 11 – FORTSÄTT PÅ NÄSTA SIDA »
DELPROV ELF – ENGELSK LÄSFÖRSTÅELSE
Question
31. What is implied here?
A Recycling has been found to be the best way to
achieve a sustainable society.
B There is an urgent need to set up global population targets.
C More funding has now been allocated to modernize the food industry.
D There is a risk of a world collapse unless more
effort is put into energy production.
Question
32. What are we told about recessions?
A Confident professionals seem to be less affected
by them than those who are less sure.
B They involve both risk-taking and gambling with
other people’s money.
C They are related to lack of trust and are one of
the ways in which capitalism works.
D They are a result of people’s unethical drive to
make more money than they need.
Sustainability
We can talk all we like about recycling and sustainable agriculture, but population is the issue that really matters. Yet
it is the one on which so many people are silent. We have
made the human right to reproduce unchallengeable: to do
so is either to be eugenicist or – as with China’s one-child
policy – repressively authoritarian. But sooner or later we
have to do something. No matter how much recycling we
do, how much renewable energy we create and how much
better we become at producing food, there has to come a
time when the world’s population makes the planet unsustainable. The pressure on resources is being maintained at
both ends of the spectrum: not only are more babies being
born, people are living longer and longer.
Recession
Economists usually try to solve problems by tinkering
with things, and making them more complicated. That
is because it often works – until, suddenly, it doesn’t. The
Nobel Prize winner Paul Krugman, who is a specialist
in recessions, takes us through the history of why they
happen. It is always because people devise an ingenious
way to make what appears to be free money and nobody
understands the consequences until it is too late. There
is, it turns out, no such thing as a free lunch. The entire
edifice of capitalism is based on capital – which is really
just another word for confidence. If people believe your
confidence to be authentic, the risk you take is likely to be
small. But as soon as people think you are bluffing, they
panic – and panic destroys wealth faster than confidence
can ever increase it.
Verbaldel ELF16A V1.indd 11 2016-01-07 13:27:46
– 12 –
ELF
New Orleans
When Hurricane Katrina hit New Orleans in late August
2005, the city and its people suffered wounds that are still
healing. While the rebuilding efforts continue apace, everyone seems to agree that the city that eventually emerges
from the wreckage will be very different to the “old” New
Orleans. But it was not just the physical city that was
devastated by Katrina. Equally damaged was its carefully
cultivated image as the city that care forgot. Shocked by
the indelible images of destruction wrought by the hurricane and its aftermath, the world was presented with an
unsettling and unfamiliar vision of a city that it thought
it knew well.
For many years, New Orleans had traded on a painstakingly constructed sense of itself as a tourist town. Before
Katrina, the city was famous the world over as one of
America’s most beloved playgrounds, known for its food,
its music, for Mardi Gras and the hedonism of Bourbon
Street and for letting the good times roll. It was also a city
that capitalised on its history – or, at least, selected highlights from its past.
Whatever else it did, Hurricane Katrina tore away the
city’s elaborate carnival mask and demonstrated that life in
the Big Easy has not always been so. In stark contrast to its
laissez-faire reputation, this 21st-century disaster evoked
parts of the city’s hidden history, exposing a landscape
that had long been scarred by repeated traumas. Indeed,
though Katrina may have seemed a uniquely terrible event
to modern eyes, it was a relatively characteristic moment
in the history of a city used to extraordinary reversals of
fortune. It was a reminder that catastrophe, adversity and
rebirth had been part of the fabric of life in New Orleans
since its foundation in 1718. Flood, fire, famine and war –
New Orleans has seen it all.
Beginning life as a small colonial backwater on the
banks of the Mississippi River, traded between France and
Spain and valued largely for its strategic location, New
Orleans was acquired by the United States in 1803 as part
of the Louisiana Purchase. It soon became one of the richest and most powerful cities in the US, made prosperous
by the cotton trade and its status as the home of the largest slave market in the South. By the mid-19th century,
New Orleans was internationally famous as the imperious,
opulent, cosmopolitan Queen of the South.
That success, however, came at significant cost, since
the city’s rise took place against a backdrop of repeated disasters and an almost constant sense of flux. Partly this was
a result of its location. Or, as New Orleans Mayor Marc
Morial put it in 2001: ‘This was a lousy place to put a city.’
Unsurprisingly, therefore, the city’s particular relationship
with catastrophe has long been proverbial.
As bad as hurricanes and conflagrations and potential
slave rebellions could be, perhaps no single threat was
more pressing and more characteristic of 19th-century
New Orleans than disease. In the years before the Civil
War, New Orleans had the highest mortality rate in the
United States. Cholera carried away nearly 5,000 people
in 1832 alone. More terrifying still were the periodic visitations of yellow fever. The city suffered multiple outbreaks
of the disease from the late 18th to the early 20th century,
but it was in the middle of the 19th century that the worst
incidents took place.
In countless ways, the previous traumas in the life of
New Orleans prefigured the ways in which the evils of
Katrina and its aftermath unfolded. Indeed, what the
events of 2005 also revealed was the degree to which, even
before Katrina, this was a city marked by disaster. While
21st-century New Orleans may not have been bothered by
repeated yellow fever epidemics, it was certainly plagued
by the highest per-capita murder rate in America – an
accolade, unfortunately, that the city currently looks set
on reclaiming.
Yet, if this modern moment of devastation evokes
past disasters, it also brings to mind previous moments
of rebirth for the city. The continued existence of New
Orleans is a story of survival against the odds and repeated
renewals. Of course, this new beginning is tinged with
tragedy. That there have already been profound problems
with the rebuilding effort is clear for all to see. That those
problems have been unfairly spread is equally evident; a
recent study showed that the city’s neighbourhoods are
now more segregated than they were before Katrina.
The seemingly inevitable cycles of death and rebirth
might be woven into the fabric of New Orleans’ history
and, as an incident like the BP oil spill highlighted, there
is little doubt that a city in such a ‘lousy place’ is likely
to face hard times again. But as the process of rebuilding
continues, this might at least be the moment to lay some
ghosts to rest.
Thomas Ruys Smith, History Today
Verbaldel ELF16A V1.indd 12 2016-01-07 13:27:46
– 13 – FORTSÄTT PÅ NÄSTA SIDA »
ELF
Questions
33. What is said in relation to the way New
Orleans has presented itself to visitors?
A There is little reason why the city should see
itself as a tourist magnet.
B It has played down those aspects of its history
that do not fit in with its tourist image.
C The city has failed to exploit the full commercial
potential of modern tourism.
D Its promotion of itself as a major tourist attraction
is mainly the result of its glorious past.
34. What are we told in relation to New
Orleans’ “particular relationship with
catastrophe”?
A The city’s geographical position may in some
ways be described as a recipe for disaster.
B People in New Orleans have long realized
that the city’s prosperity is dependent on
unpredictable weather conditions.
C It is only in recent years that natural disasters
have been a recurring feature of the city’s life.
D New Orleans tends to see itself as the constant
victim of mysterious forces beyond its control.
35. What is implied about different kinds of
disasters in 19th-century New Orleans?
A Then, as now, hurricanes were regarded as the
biggest threat to life and property.
B The consequences of racial uprisings were
looked upon as more serious than those of
hurricanes and flooding.
C Epidemics of yellow fever seem to have been
feared much more than natural disasters.
D Repeated outbreaks of cholera caused more
deaths than any other disease.
36. Which of the following statements about
the per-capita murder rate in New Orleans
is most in agreement with the text?
A It has been rising for decades.
B After the hurricane, no reliable statistics are as
yet available.
C It has been falling for decades.
D After a temporary drop, it seems to be rising
again.
37. What is the writer’s main point in connection with New Orleans and Hurricane
Katrina?
A The Katrina disaster has taught New Orleans
a lesson that will help to prevent future
catastrophes.
B Hurricane Katrina was only the latest in a long
series of disasters.
C The Katrina tragedy was a unique historical
event, unlikely to be repeated.
D Though devastating, Hurricane Katrina’s impact
will be forgotten sooner than we now think.
Verbaldel ELF16A V1.indd 13 2016-01-07 13:27:46
– 14 –
PROVET ÄR SLUT. FINNS TID ÖVER,
KONTROLLERA DINA SVAR.
ELF
AND HERE ARE SOME SHORTER TEXTS:
Question
40. What is said about the people described in
relation to the impostor phenomenon?
A Cheating is one of their most prominent
characteristics.
B They do not experience the world as it
actually is.
C Deceptive behavior is a common trait among
such people.
D Their dubious behavior seems to be prompted
by research.
Questions
38. What are we told about the “Mozart
effect”?
A It is a great help to ambitious parents.
B It is an exaggeration of results from research
on music.
C Its importance has increased ever since it was
established.
D Its negative sides have now started to appear.
39. What is said about music and learning?
A Music should be part of regular classes instead
of being a separate subject.
B Babies who listen to music every day seem to
have more developed brains.
C Playing an instrument seems to have positive
effects on learning.
D A connection between the two was established
a long time ago.
Music and Mind
Nearly 20 years ago a small study advanced the notion that
listening to Mozart’s Sonata for Two Pianos in D Major
could boost mental functioning. It was not long before
trademarked “Mozart effect” products appealed to neurotic parents aiming to put toddlers on the fast track to the
Ivy League. Georgia’s governor even proposed giving every
newborn there a classical CD or cassette. The evidence for
Mozart therapy turned out to be flimsy, perhaps nonexistent, although the original study never claimed anything
more than a temporary and limited effect. In recent years,
however, neuroscientists have examined the benefits of a
concerted effort to study and practice music, as opposed
to playing a Mozart CD or a computer-based “brain fitness” game once in a while. Advanced monitoring techniques have enabled scientists to see what happens inside
your head when you listen to your mother and actually
practice the violin for an hour every afternoon. And they
have found that music lessons can produce profound and
lasting changes that enhance the general ability to learn.
These results should disabuse public officials of the idea
that music classes are a mere frill, ripe for discarding in the
budget crises that constantly beset public schools.
The Impostor Phenomenon
The impostor phenomenon is defined as the mistaken
feeling that one’s successes are unearned and that at any
moment the charade could end. The emphasis is on “mistaken” – these people are not really frauds. Or are they?
Researchers asked this question recently. They studied
how often self-defined impostors engaged in plagiarism
and other types of dishonest behavior. Their results supported the original idea that the fraudulence is all in their
head; the supposed impostors reported on a survey that
they cheated less often than control subjects who did not
have impostor feelings.
Verbaldel ELF16A V1.indd 14 2016-01-07 13:27:47