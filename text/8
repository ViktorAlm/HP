Högskoleprovet
Provpass 2
• Alla svar ska föras in i svarshäftet inom provtiden.
• Markera dina svar tydligt i svarshäftet.
• Du får använda provhäftet som kladdpapper.
• Om du inte kan lösa en uppgift, försök då att bedöma vilket svarsförslag
som verkar mest rimligt.
• Du får inget poängavdrag om du svarar fel.
• På nästa sida börjar provet, som innehåller 40 uppgifter.
• Provtiden är 55 minuter.
Verbal del
Detta provhäfte består av fyra olika delprov. Dessa är ORD (ordförståelse),
LÄS (svensk läsförståelse), MEK (meningskomplettering) och ELF (engelsk
läsförståelse). Anvisningar och exempeluppgifter finner du i ett separat häfte.
Prov Antal uppgifter Uppgiftsnummer Rekommenderad provtid
ORD 10 1–10 3 minuter
LÄS 10 11–20 22 minuter
MEK 10 21–30 8 minuter
ELF 10 31–40 22 minuter
2018-04-14
Börja inte med provet förrän provledaren säger till!
Svarshäftesnummer
Tillstånd har inhämtats att publicera det upphovsrättsligt skyddade material som ingår i detta prov.
Framsidor 2018A.indd 2 2018-04-10 13:40:59
– 3 –
2. slå mynt av
A utnyttja
B förstärka
C ersätta
D förgylla
E bearbeta
1. begrundan
A övertygelse
B synsätt
C uppskattning
D kunskap
E eftertanke
4. resonabel
A tillförlitlig
B rättvis
C samstämmig
D vettig
E pratsam
3. gemene man
A nära släkting
B finare sällskap
C känd person
D folk i allmänhet
E ondsint människa
6. avhandla
A beställa
B rådfråga
C diskutera
D meddela
E prestera
5. kallskänk
A donation från en okänd
B plats för tillredning av mat
C känsla av övergivenhet
D rituell överlämning av gåva
E obehaglig överraskning
8. arla
A klart
B tidigt
C vackert
D enkelt
E svalt
7. fonologi
A läran om språkljuden
B läran om talekonsten
C läran om dialekterna
D läran om skriftspråken
E läran om tryckkonsten
9. mani
A vanesak
B stark rädsla
C inbillningssjuka
D överdrivet intresse
E nedstämdhet
10. umbärlig
A onödig
B sällskaplig
C varsam
D bristfällig
E omständlig
– 2 –
delprov ord – ordförståelse
Reg 18A verbal del 1.indd 2 2018-04-10 13:12:12
– 2 – – 3 – Fortsätt på nästa sida »
delprov läs – läsförståelse
Varning för konsten
Det är något märkligt med debatten om en kulturkanon.
Frågorna ställs på en redan uppritad spelplan: Gör kulturen oss friska? Kan den berika oss? Hur får man tag i
nycklarna till de åtrådda rummen där vi vill vara?
Märkligheten ligger, tror jag, i att detta inte är något jag
känner igen från min vardag, och jag sysslar ändå med kultur varje dag i mitt yrkesliv. Kulturkunskapen ger mig inte
sociala nycklar eller pengar eller någonting ditåt. Tvärtom
uppfattar jag det som konstnärens och kritikerns uppgift
att ifrågasätta färdiga spelplaner, och det tjänar man inte
på personligen. Låt vara att det kulturella kapitalet verkligen har en lång historia och att många av de konstverk
som ingår i kanon idag har kommit till i en miljö av socialt
spel. Den borgerliga litteraturen, om vi talar om böcker,
har ändå andra syften än att hösta in sociala fördelar för
sina läsare.
Qaisar Mahmood är den som talar om sociala nycklar,
och han pekar själv oförblommerat ut den nytta kulturen
gör för honom när det gäller att vinna det som Bourdieu kallar ett symboliskt kapital. Mahmood ställer ungdomsminnen av hippa och coola ungdomar slött bläddrande i verk av Baudelaire, Hjalmar Söderberg, Kafka eller
Bukowski på kaféerna på Södermalm mot minnen av de
gamla kompisarna i Tensta vars ideal var att ha de senaste
märkeskläderna och köra dyra bilar. I båda fallen handlar
det om kapital som måste erkännas som värdefullt för att
det ska gå att växla in på en mellanmänsklig marknad.
Att ha läst många böcker är alltså inte poängen, men att
ha bläddrat slött i dem på rätt plats inför rätt ögon kan
räcka för att symbolvärdet ska kunna bärgas. Därmed har
Mahmood verkligen identifierat en nyckel i det svenska
samhället, men det har inte med konsten i sig att göra.
Precis som för 15 år sedan när frågan om nyckelharpan
som svenskt nationalinstrument låg på bordet (riksdagsledamöter från alla partier utom Vänsterpartiet motionerade om det) handlar kanonfrågan om en ”quick fix” av
kultur som snabbt ska leverera i symbolisk mening, inte
om vad förtrogenhet med konsten verkligen gör med oss
och vilka konsekvenser det får.
Kunskap om kanon leder ofta till att du ifrågasätter
kanon. Det du trodde var sant kanske inte alls stämde.
Varning för konsten – den gör dig revolutionär! Den kan
få dig att ställa motfrågor, övervinna dina impulser att ta
genvägar och öva dig i mod att vara kritisk; den kan lära
dig att hämta lyckan i annat än det samhällsnormerna
säger att du ska känna lycka över, och tvinga dig att stå
kvar i din övertygelse, utanför låsta dörrar, utan några
sociala nycklar.
Sofia Lilly Jönsson
kanon = en samling offentligt erkända konstnärliga verk
Uppgifter
11. Vad menar Qaisar Mahmood, enligt textförfattaren, att man kan skaffa sig med
hjälp av en ”social nyckel”?
A Inblick i litteraturen.
B Tillträde till en gemenskap.
C Verklig kulturell kompetens.
D Mod att bryta mot normen.
12. Vilket påstående om konstens funktion
överensstämmer bäst med textförfattarens konstsyn?
A Konsten symboliserar kulturellt kapital.
B Konsten för oss ut i det oförutsägbara.
C Konsten utgör den verkliga kanon.
D Konsten ger oss tillgång till sociala sammanhang.
Reg 18A verbal del 1.indd 3 2018-04-10 13:12:12
– 4 – – 5 –
läs
Willis–Ekboms sjukdom
Uppfattningen om restless legs-syndromet, en sjukdom
som drabbar cirka 10 procent av kvinnorna och 5 procent
av männen i vårt land, har under det senaste året genomgått stora förändringar i olika sammanhang.
En stor och genomgripande förändring är namnbytet
till Willis–Ekboms sjukdom, som beslutats inom internationella grupperingar, i första hand patientföreningar.
Numera förekommer ”Willis–Ekboms sjukdom” i stället
för eller parallellt med ”restless legs-syndromet” i de vetenskapliga artiklar som publiceras i ämnet.
Den engelske läkaren sir Thomas Willis, som levde i
England under slutet av 1600-talet, utförde bland annat
studier av nervsystemets anatomi och publicerade flera
skrifter i det sammanhanget. Han var den förste att
göra en mer noggrann beskrivning av circulus arteriosus
cerebri, artärringen strax under hjärnan, vilken sedermera
även fick benämningen circulus arteriosus Willisii (”Willis
ring”).
Den första beskrivningen av symtom som passar väl in
i de kriterier som i dag används för att ställa diagnosen
Willis–Ekboms sjukdom kan man finna i patientfall som
Willis beskrev. Willis använde en blandning av alkohol
och opium, laudanum, på sina patienter med sannolik
Willis–Ekboms sjukdom. Därmed var Willis även först
med att beskriva god effekt av behandling med en opioid,
något som används än i dag, kanske i tredje hand, hos
patienter som lider svårt av Willis–Ekboms sjukdom.
Den svenske neurologen Karl-Axel Ekbom myntade
namnet ”restless legs”, som var titeln på hans avhandling
1945. Att uppfatta och benämna restless legs som ett syndrom tillkom på 1960-talet. Beskrivningen av symtomen
lade senare grunden till de fyra kriterier som ska gälla för
diagnos och som publicerades 1995 av International Restless Legs Syndrome Study Group (IRLSSG).
Ekbom lade fram sin avhandling i april månad, några
få veckor före freden efter andra världskriget. Kunskapsspridningen var en annan på den tiden. Mycket av kommunikationen inom den medicinska vetenskapen låg
dessutom nere på grund av kriget. Det tog därför lång
tid innan Ekboms rön om en ”ny” sjukdom fick den uppmärksamhet de förtjänade.
Det är mot bakgrund av intresset för sömn och sömnstörningars betydelse, som ökat påtagligt under de senaste
20–30 åren, som Ekboms avhandling fått rättmätig
uppmärksamhet.
Antalet internationella publikationer om sjukdomen
ökar hela tiden. Ekboms beskrivning av symtomen förblev
”skriven i sten”. Anmärkningsvärt är att man skämtsamt
brukar säga att halveringstiden för en medicinsk sanning
är tio år; det gäller sannerligen inte Ekboms beskrivning
av restless legs. Hans avhandling är än i dag ofta första
referens i vetenskapliga artiklar om sjukdomen.
Namnbytet har fått acceptans, trots att det går emot
dagens princip att inte benämna sjukdomar med egennamn. Här har man gjort ett undantag. Man menar att
detta är ett sätt att få ökad identitet och kunskap kring
en sjukdom där det gamla namnet dessvärre ibland gav
upphov till missuppfattningar.
En av flera anledningar till namnbytet är att sjukdomen inte enbart drabbar de nedre extremiteterna;
patienter med flera års sjukdomslidande har ofta samma
besvär från armarna och ibland från bålen. Begreppet
syndrom är även mindre lämpligt utanför professionens
domäner. Allmänheten vet ofta inte vad ordet syndrom
innebär. Dessutom har patienter som har symtom på sjukdomen och verkligen lider av smärtor och sömnstörning
sällan upplevt att sjukvården förstår och känner igen deras
situation. Detta är dokumenterat av forskare i USA, som
menar att undervisning om sjukdomen varit bristfällig vid
de medicinska högskolorna. Det finns ingen anledning att
tro att förhållandet är annorlunda i vårt land.
Sedan 1982 har den allmänt förhärskande synen på
patofysiologin vid Willis–Ekboms sjukdom varit att det
handlar om en dysfunktion av dopamintransporten inom
det centrala nervsystemet. Att dopaminerga läkemedel
fungerar väl vid sjukdomen bekräftar detta.
Ett paradigmskifte avseende patogenesen håller nu
möjligen på att ske. Under det senaste decenniet har
vetenskapliga studier, bland annat svenska sådana, påvisat att patienterna uppvisar tecken på hypoxi i vävnaden
och nedsatt blodflöde. Även tecken på hypoxi inom det
centrala nervsystemet har påvisats genom undersökningar
på obduktionsmaterial från patienter som under sin
levnad besvärats av sjukdomen.
Från Finland publicerades helt nyligen i Neurology en
studie där man kvällstid, den tid då patienterna har mycket
besvär av sin sjukdom, utförde icke-invasiva mätningar av
partialtryck av oxygen i huden på benen. Patienter med
Willis–Ekboms sjukdom hade lägre oxygenering än friska
individer i en kontrollgrupp.
Något som gör studien ytterligare intressant är att oxygeneringen förbättrades då man gav pramipexol, en dopaminagonist. Pramipexol har kärlvidgande egenskaper; en
tänkbar orsak till den goda effekten kan vara just den kärlvidgande effekten i kombination med en smärtlindrande
effekt.
Reg 18A verbal del 1.indd 4 2018-04-10 13:12:12
– 4 – – 5 – Fortsätt på nästa sida »
LÄS
Författarna konkluderar att sjukdomen kanske primärt
beror på hypoxi, som i sin tur beror på reducerad blodtillförsel, framför allt kvälls- och nattetid. Den tanken stöds
även av genetiska studier. Det är visat att patienter med
den primära, ärftliga formen, som står för cirka 60 procent
av fallen, har gener som är associerade med de gener som
styr bildningen av kväveoxid.
Detta ger utrymme att tänka sig att man i framtiden
utvecklar alternativa behandlingsmetoder, till exempel
läkemedel med mer riktad kärlvidgande effekt. Då är man
i så fall tillbaka till det Ekbom hävdade redan för 70 år
sedan: att detta är en sjukdom som beror på lokal blodbrist
i vävnaden på grund av nedsatt mikrocirkulation kvällsoch nattetid. Ekbom använde även olika typer av kärlvidgande läkemedel, men alla dessa är i dag avregistrerade på
grund av allvarliga biverkningar.
De dopaminerga läkemedel som vi i dag använder vid
Willis–Ekboms sjukdom har en sidoeffekt i form av ökad
koncentration av dopaminnivåerna i det centrala nervsystemet med symtomförstärkning som följd, så kallad
augmentation. Även detta motiverar framtagande av alternativ framtida behandling.
Mot bakgrund av att det i den kliniska vardagen finns
etablerade metoder som är enkla att använda för att undersöka kärltonus, pågår försök både i Sverige och utomlands
för att finna en användbar instrumentell metod för att
fastställa diagnosen.
I dag måste man förlita sig enbart på anamnesen, eftersom diagnosen fastställs efter svar på diagnostiska frågor.
Detta ställer krav på frågeställarens kunskap och erfarenhet, något som också skapar stor diagnostisk osäkerhet.
Möjligheterna att utveckla diagnostiska instrument och
nya alternativa behandlingsmöjligheter inger nu hopp
inför framtiden.
Jan Ulfberg
patogenes = en sjukdoms orsak
hypoxi = syrebrist
tonus = spänning
anamnes = patientens egen sjukdomsbeskrivning
13. Vad av följande framstår som en viktig anledning till det namnbyte som diskuteras i
texten?
A Att ny forskning gjort att Willis och Ekboms
tidiga rön nu blivit erkända som korrekta.
B Att senare vetenskapliga studier konstaterat att
symtomen kan bero på flera sjukdomar.
C Att sjukdomens gamla namn var missvisande,
vilket medförde problem för patienterna.
D Att beteckningen syndrom har visat sig vara
felaktig för att beskriva patienternas symtom.
14. Textförfattaren redogör för framsteg som
nyligen gjorts beträffande Willis–Ekboms
sjukdom. Vad handlar dessa framsteg
framför allt om?
A Möjligheterna att förebygga sjukdomen.
B Kunskapen om sjukdomssymtomens orsaker.
C Utsikterna att kunna forska om sjukdomen.
D Insikterna om sjukdomssymtomens konsekvenser.
15. Vad ser textförfattaren som en trolig
utveckling vad beträffar läkemedel mot
Willis–Ekboms sjukdom?
A Att medicinering får en successivt minskad roll
till förmån för annan behandling.
B Att de dopaminpåverkande preparaten förbättras så att deras bieffekter undviks.
C Att de effektiva läkemedlen blir fler och valet
mellan dem mer individanpassat.
D Att behandlingen inriktas mer på läkemedel som
påverkar blodcirkulationen.
16. Vilket var sir Thomas Willis viktigaste
bidrag till forskningen om Willis-Ekboms
sjukdom, av texten att döma?
A Han var den förste som identifierade orsaken
till sjukdomen.
B Han var först med att samla sjukdomssymtomen
under ett gemensamt namn.
C Han var den förste som dokumenterade sjukdomens symtom.
D Han var först med en lyckad behandling av en
neurologisk sjukdom.
Uppgifter
Reg 18A verbal del 1.indd 5 2018-04-10 13:12:13
– 6 – – 7 –
läs
Bussförare och tillit
”Vart tog tiden vägen?” frågar sig Tommy Nilsson i inledningen till sin doktorsavhandling Bussförares upplevelser av förändrade verksamhets- och arbetsvillkor: ett tillitsperspektiv. Det är en berättigad fråga. Här får vi förflytta
oss tillbaka till 1970-talets eländesforskning och riktigt
gotta oss åt den alienerade bussföraren och hans arbetsgivare som sitter fast i kapitalismens maktstrukturer. Fast
1970-talsansatsen var kanske inte så dum i alla fall. Här
finns ett engagemang och en lidelse som man sällan ser
numera. Visst kan det saknas en del analytiska perspektiv
och ibland är analysen väl enkel, men det känns skönt
med en rak höger ibland.
Tommy Nilsson studerar de strukturella förändringarna i svensk kollektivtrafik och vilka konsekvenser de
har fått för bussförarnas arbetsvillkor, deras handlingsutrymme och upplevelse av arbetet. Den basala förändringen är avregleringen, som inneburit att drygt 90 procent av den turlistesatta kollektivtrafiken i dag drivs av
privata entreprenörer. Upphandlingar under konkurrens
har medfört kostnadssänkningar för kommunerna på mellan 10 och 15 procent, vilket i sin tur inneburit minskad
lönsamhet i näringen. Effektiviseringskraven har medfört personalminskningar, framför allt inom verkstad och
administration. Avregleringen har vidare lett till omfattande strukturella förändringar inom entreprenörernas
egna led. Stora internationella företag har köpt upp de
svenska bussbolagen och ofta behåller man det ursprungliga företagsnamnet.
I centrum för Nilssons analys finns själva bussföraren
omgiven av huvudmannen, entreprenören och resenären.
Huvudmannen är i regel kommunen som har att sörja för
en god kollektivtrafik med hög turtäthet och god tidshållning. Entreprenören är bussförarens arbetsgivare som ofta
ingår i en stor koncern. Kunden åker buss och blir ofta
irriterad om han eller hon får vänta några minuter. Det är
i detta spänningsfält vi finner bussföraren. Det är föraren
som ska förklara för kunden att kommunen dragit ner på
turtätheten. Det är föraren som ska förklara att bussen gått
sönder på grund av bristande underhåll. Det är här föraren
ska forma strategier för att hantera sin tillvaro.
Den sammanfattande bilden av 1990-talets förändringar pekar mot att såväl huvudmän som entreprenörer har varit bristfälligt rustade för att klara av att hantera den nya situation som uppstått i avregleringens spår.
Verksamhetskrav, ekonomiska villkor, arbetsuppgifter och
sociala behov har sällan stämt överens. Detta har lett till
att många anställda fått en motsägelsefylld arbetssituation,
där ökade krav på servicekvalitet och resenärsorientering
ska leva sida vid sida med bland annat minskade resurser,
ökad tidspress, oförutsägbarhet och otrygghet.
Tillit är det centrala begreppet i Nilssons analys. Den
psykologiska kärnan i begreppet tillit är känslan av att
människor och ting är pålitliga. Tillit är den mekanism
som trots bristande kontroll gör det möjligt att genomföra handlingar och samhandlingar och ge dem en riktning som annars skulle vara omöjlig utan mycket stora
transaktionskostnader. Principiellt kan man säga att utvecklingen vad gäller tillit i moderna organisationer går
i två riktningar: mot lågtillitsarbetsplatser, där tillit och
arbetsmoral fräts sönder som en följd av effektiviseringsstrategier där arbetsbördan stigit, inflytandet minskat och
anställningsotryggheten ökat, och högtillitsarbetsplatser,
där den detaljstyrda organisationen ersätts av flexibla och
tillitsbaserade organisationer i vilka varje anställd behärskar flera moment och har inflytande.
Det är i den sociala interaktionen på arbetsplatsen som
företaget, huvudmannen eller arbetskamraterna kan vidmakthålla, bygga upp eller underminera tillitssammanhanget. Det är på denna konkreta nivå som arbetsgivaren
kan bekräfta de förväntningar anställda har på systemet
och stärka tillitssammanhanget, medan ouppfyllda förväntningar eller dåliga erfarenheter kan leda till ett slags
resignerad cynism eller en fullständig losskoppling från
systemet. En anställningsrelation har en formell och en
informell sida, där den informella består av vardagliga
möten och relationer som bygger på hur givna villkor
tolkas, på löften, förväntningar, tillit eller misstro.
När det gäller tillit är det främst fyra nyckeldimensioner som var för sig bidrar till att anställda upplever att
ledningen går att lita på. Den första berör de anställdas
upplevelse och värdering av hur ledningen tar hänsyn till
deras intressen och behov under en omställningsprocess.
En annan nyckeldimension är kompetens. Upplever de
anställda att ledningen har kompetens att hantera situationen känner man tillförsikt inför framtiden, vilket medför
minskad upplevelse av hot och risk. Den tredje avser huruvida man upplever att arbetsledningen är pålitlig. Den
fjärde nyckeldimensionen berör öppenhet och ärlighet.
När man som anställd upplever att ledningen uppfyller de ställda förväntningarna i dessa nyckeldimensioner
reduceras osäkerhet och tvetydighet om sakernas tillstånd, och känslan av förutsägbarhet och tillit stärks. För
Nilssons bussförare har utvecklingen varit den motsatta.
Ett annat centralt begrepp i Nilssons analys är psykologiska kontrakt. Ett brott mot det psykologiska kontraktet inträffar när den anställde erfar att det uppstått en
Reg 18A verbal del 1.indd 6 2018-04-10 13:12:13
– 6 – – 7 – Fortsätt på nästa sida »
LÄS
diskrepans eller obalans mellan hur arbetsgivaren uppfyller sina förpliktelser mot den anställde och vad som en
gång lovades.
Tillit och ett bredare psykologiskt kontrakt måste förtjänas över tid och det enda sättet att förtjäna det på är att
arbetsgivaren framstår som trovärdig. Tillit är produkten
av trovärdighet medan motivation, engagemang och framtidsoptimism är frukten av tillit. Detta står i motsättning
till dagens upphandling och privatisering. Anställningstryggheten luckras upp och oförutsägbarheten ökar för
de tillsvidareanställda. Effekten beskrivs som ett ”modernt
slaveri”. Den falska lojalitet bussförarna tvingas uppvisa
blir en handlingsstrategi för att undvika att lida personlig
skada, något som illustreras av de många kärnfulla citat
som avhandlingen kryddats med.
När det uppstått en negativ balans i det psykologiska
kontraktet försöker bussföraren återställa balansen genom
att begränsa sina skyldigheter gentemot organisationen.
Förarna definierar sin arbetsroll som det formella kontraktet föreskriver. Brott mot det psykologiska kontraktet
leder oftast till att de anställda börjar omvärdera vad de är
skyldiga organisationen i form av insatser. De definierar
sina skyldigheter mot företaget i överensstämmelse med
”förväntat” beteende och formellt uttalade plikter vilket
påverkar både trivsel och produktivitet. Ouppfyllda förväntningar på ömsesidighet och på jämvikt i utbytesrelationen är nära förknippat med starka negativa emotionella
reaktioner.
Bussförarna har distanserat sig från det inre organisatoriska livet genom att ”frikoppla” sig emotionellt och kognitivt. Istället fokuserar man i större utsträckning än tidigare sin kraft och energi på andra sfärer av det sociala livet
såsom familj och fritid. Nilssons analys landar i en paradox
som säger att en organisation som lever under konkurrens med andra aktörer på en öppen marknad har behov
av engagerade och motiverade anställda men producerar
istället anställda med ett smalt psykologiskt kontrakt, som
istället för att engagera sig i sitt arbete och verksamhetens
framtid reducerar sitt bidrag. Och det är väl en lärdom så
god som någon.
Jan Johansson
17. Vad lyfts fram i texten som får just tillit
att framstå som något särskilt viktigt i
samband med bussförarnas situation
efter avregleringen?
A Tillit kan kompensera för bussförarnas förlorade
kontroll.
B Tillit kan motivera bussförarna att byta arbetsgivare.
C Tillit kan bidra till att stärka sammanhållningen
mellan bussförarna.
D Tillit kan signalera till arbetsgivaren att bussförarna trots allt är lojala.
18. Vad avgör, enligt texten, i vilken mån en
anställd känner tillit till sin arbetsgivare?
A Företagets formellt uttalade målsättningar och
förpliktelser.
B De konkreta och vardagliga händelserna på
arbetsplatsen.
C Utformningen av löner och andra anställningsvillkor.
D Företagets bemötande av och rykte bland
kunderna.
19. Vilket motsägelsefullt förhållande utgör en
viktig slutsats i Tommy Nilssons avhandling?
A Huvudmännens besparingsiver har snarast lett
till att deras utgifter ökat.
B Individuella bussförare ställs emot yrkesgruppens
kollektiva intressen.
C Företag driver sina anställda att agera tvärtemot
företagets behov.
D Avregleringarna har lett till ökad detaljstyrning
av kollektivtrafiken.
20. Hur bedömer textförfattaren Tommy Nilssons avhandling?
A Som något förenklad men slagkraftig.
B Som tidstypisk och motsägelsefull.
C Som mycket ambitiös men ofullgången.
D Som knapphändig och sökande.
Uppgifter
Reg 18A verbal del 1.indd 7 2018-04-10 13:12:13
– 8 –
21. I Buenos Aires är tango inte bara kultur, utan också business. Inte sällan används
tangons känslouttryck som ____: Här och ingen annanstans kan du uppleva den sanna
tangons passion, sensualitet och nostalgi.
A bruksanvisning
B resedokument
C innehållsdeklaration
D försäljningsargument
22. Turville är själva ____ för en liten engelsk by, givetvis komplett med en utmärkt liten
pub som ____ i Morden i Midsomer och flera andra filmer och tv-serier.
A avstampet – debuterat
B beteckningen – plagierats
C urtypen – figurerat
D grundvalen – regisserats
23. Inom ____ späder man ut påstått verksamma ämnen i vätska så många gånger att det
inte kan finnas några molekyler kvar av det ursprungliga ämnet. Ändå hävdar anhängarna att medlen botar allt från sår till cancer. Att ____ behandlingar ändå tycks hjälpa
vissa patienter beror enligt författarna uteslutande på ____; patientens förväntningar
gör att medlet tycks ge effekt.
A naprapatin – kompletterande – psykologi
B zonterapin – traditionella – terapieffekten
C läkekonsten – alternativa – optimism
D homeopatin – verkningslösa – placeboeffekten
24. Grundprincipen är, enligt FN-stadgans artikel 51, att hot om eller användning av våld är
____, med två undantag: när det specifikt har ____ av säkerhetsrådet, eller som självförsvar mot ett väpnat angrepp tills säkerhetsrådet agerar.
A rättsstridigt – förmenats
B tillåtet – bekräftats
C sanktionerat – reglerats
D uteslutet – bemyndigats
delprov mek – meningskomplettering
Reg 18A verbal del 1.indd 8 2018-04-10 13:12:13
– 9 – Fortsätt på nästa sida »
25. Under 1930-talet framhölls särskilt delar av socialpolitiken och sysselsättningspolitiken
som ____ för den svenska medelvägen mellan kapitalism och socialism.
A utmärkande
B avvikande
C utpekande
D avgränsande
26. Visst känner många svenskar till att åtskilliga finländare kan svenska, men man antar
gärna att det är ett språk ____ i skolmiljö, ungefär som vi lär oss engelska. Det är
förvisso sant att en hel del finnar har lärt sig svenska i skolan, men de som är finlandssvenskar har ____ inte gjort det. De har lärt sig svenska i barndomshemmet, lika
naturligt som de flesta svenskar gör.
A absorberat – in natura
B förvärvat – per definition
C integrerat – da capo
D beläst – in absurdum
27. Ett urvalstest måste ha prediktiv eller prognostisk ____, alltså på ett säkert sätt kunna
förutsäga till exempel framgång i utbildningen eller yrket.
A analys
B validitet
C selektion
D konsensus
28. Förra året klarade sig aktiva pensionssparare bättre än passiva, enligt PPM. Men författaren pekar på en undersökning som visar att hushåll som gör många ____ på sikt har
sämre avkastning än de som gör få. Kvinnor är också bättre ____ än män eftersom
de gör färre fondbyten. Nackdelarna med att göra många affärer är avgiften, ____, och
att skillnaderna i pris mellan köp- och säljkurs är en kostnad som påverkar värdet på
fonder negativt vid stor omsättning.
A fusioner – investerare – embargot
B transaktioner – placerare – courtaget
C kommissioner – ekonomer – royaltyn
D depositioner – mäklare – taxeringen
MEK
Reg 18A verbal del 1.indd 9 2018-04-10 13:12:13
– 10 –
29. Till de vanligaste arterna hör låga örter med breda, bågnerviga blad i rosett. De gröneller brunaktiga blommorna sitter samlade i långa ax i toppen av de upprättstående,
bladlösa ____.
A stänglarna
B kapslarna
C ståndarna
D kronbladen
30. Den tyska historieskrivningen om första världskriget har länge varit en ____ för
samtidens kontroverser snarare än ett förutsättningslöst sökande efter orsaker och
samband. När tyska bokhandlar nu fylls av böcker i samband med 100-årsminnet av
krigsutbrottet verkar det dock som om kriget har tjänat ut som ____.
A täckmantel – världsarena
B mittpunkt – referensram
C teaterkuliss – historiescen
D projektionsyta – samtidsspegel
MEK
– 11 –
Reg 18A verbal del 1.indd 10 2018-04-10 13:12:13
Alternatives
– 11 –
DELPROV ELF – ENGELSK LÄSFÖRSTÅELSE
FORTSÄTT PÅ NÄSTA SIDA »
In the following text there are gaps which indicate that something has been left
out. Look at the four alternatives that correspond to each gap and decide which
one best fits the gap. Then mark your choice on your answer sheet.
The Birth Order Effect
The order we’re born in – first, middle or youngest child – is outside our
control. So it can make us uncomfortable to think that our birth order can
play a significant part in our success, our personality – the direction of our
life. Surely, these things are not set before we even get started?
And 31_____, we all know a ‘typical middle child’ and we recognise
‘classic only-child behaviour’. And the over-achievement of the first-born is
one of the most consistent findings in child psychology. So how big a role
does birth order play?
The importance of birth order was first 32_____ by the Austrian psychologist Alfred Adler. Michael Grose, an Adlerian-trained parenting expert,
explains the basics. ‘We’re in a Darwinian struggle from the moment we’re
born, fighting for scarce resources within a family – our parents’ time, love
and affection,’ he says. Through human evolution, birth order has determined who inherits power (the first-born) and who is sent to war (the
youngest as he was the ‘spare’). Grose admits, 33_____, that the effects of
birth order can vary according to different factors, including temperament,
gender and age gap.
Historically, first-borns have been less likely to die in infancy, are less susceptible to disease and, as adults, more likely to reproduce. They are thought
to be conscientious and achievement-oriented. A study of Norwegians born
between 1912 and 1975 found that educational achievement was highest in
first-borns and diminished the further down the birth order you got, despite
little difference in IQ.
On the negative side, first-borns are the only ones who experience having
their parents all to themselves, then having to share them. For this reason,
they are thought to be anxious, emotionally intense, defensive and 34_____
jealous rages. Another characteristic is caution and aversion to risk.
Many theorists group only children amongst first-borns – 35_____ they
never experience the frictions, fights or fondness that comes with siblings.
Anna Moore, Psychologies Magazine
31.
A further
B yet
C mostly
D then
32.
A turned in
B looked after
C set out
D left open
33.
A luckily
B therefore
C confidently
D however
34.
A prone to
B rejected by
C eager for
D dependent on
35.
A for
B although
C so
D because
ELF 18A Del 2.indd 11 2017-12-18 12:00:35
– 12 –
ELF
Globalisation
A review of 1493: Uncovering the New World Columbus Created by Charles C. Mann
Globalisation is commonly seen as a distinctly modern
state of the world, resulting from air travel and free trade.
In 1493, Charles Mann shows this is not so – we have been
interconnected for a very long time indeed.
Our perception of a local and pristine bygone world is
in fact an imagined version of the past. Trade and exchange
have linked Europe and the Americas since Europeans first
sailed beyond their shores. In this wonderfully entertaining and subtly balanced book, Mann traces some of these
linkages, telling familiar stories mixed with fascinating
new takes.
Plants are a familiar example of one such link. Of all
the things that have moved with people around the world,
food and drug plants top the list. We take our ideas of
the world for granted – how could there be Chinese or
Indian cooking without chilli peppers, or Irish stew without potatoes? But these plants came from the Americas,
and relatively recently at that – post-1493!
Mann focuses on the chains forged by the Spanish galleon trade, largely because Spain was the first European
country to have a truly global enterprise. People, plants
and minerals all travelled around the world in a complex
web, with fascinating cause and effect – from the collapse
of the Chinese Qing dynasty to the Irish potato famine
to the translocation of millions of African people to the
Americas as part of the slave trade. One might quibble
that other narratives of exploitation and trade are ignored,
but this focus allows Mann to explore the ramifications of
actions in a more detailed way.
Colonisation of the Americas has previously been contrasted by degree of exploitation – the English went to cultivate and the Spanish to extract. But Mann convincingly
paints a picture of extraction by all European colonists,
whether exhausting the land along the eastern seaboard
of what is now the US by planting tobacco or by mining
silver in the Bolivian Andes.
Mann also explores how the flood of silver from Bolivian mines into Europe not only caused financial volatility
and ultimately the bankruptcy of the Spanish state, but
also fuelled unrest in China. Using material from recently
available archives, the story of China’s interactions with
Europe enriches the narrative.
The complexities of interconnections are in essence the
theme of the book, and nowhere is this more apparent
than in the discussion of the iniquitous trade in humans,
which completely changed our species. What makes this
book compulsive reading is not the stance it takes, but
instead the detailed humanity with which Mann tells the
story, and the way in which he illustrates the paradoxical
nature of the ecological effects linking the world. What
our ancestors did had unexpected effects; what we do
today will, too.
Sandra Knapp, New Scientist
ELF 18A Del 2.indd 12 2017-12-18 12:00:35
PROVET ÄR SLUT. FINNS TID ÖVER,
– 13 – KONTROLLERA DINA SVAR.
ELF
Questions
36. What is argued in the first two paragraphs?
A Widespread historical notions have little connection with reality.
B Modern international relations are less extensive
than often believed.
C Commercial incentives are not enough to build
an interconnected world.
D Today’s globalisation can be seen as little else
than a popular myth.
37. What is the reviewer’s opinion about the
focus of Mann’s book?
A It tends to make it difficult to follow his main
line of presentation of early trade relations.
B It is too restrictive to allow general conclusions
about commercial relations in the postColumbus era.
C It serves his purpose of showing the nature and
unpredictable impact of early international trade.
D It can be seen as self-evident in view of Spain’s
dominance in the post-1493 world of sea trade.
38. In what way does Mann shed new light on
the role of Europe in the colonisation of
the New World?
A He points out important variations between the
colonising countries.
B He considers underlying similarities more relevant than superficial differences among colonist
practices.
C He specifically addresses the moral issues
involved in colonisation.
D He stresses the attraction of silver for all the
European countries colonising South America.
39. What is claimed about Bolivian silver?
A It helped to improve relations between Europe
and China.
B In the long run, exporting it to Spain cost far
more than was financially acceptable.
C In the end, working conditions at the mines
brought production to a halt.
D Its abundance gave rise to economic and social
instability in opposite parts of the globe.
40. What is the reviewer’s overall impression
of Mann’s book?
A It is a good read, although somewhat moralizing
in places.
B It is demanding reading and full of interesting
new speculations.
C It is full of human interest, with some unconventional perspectives.
D It is well written but its style could have been
more personal.
ELF 18A Del 2.indd 13 2017-12-18 12:00:35