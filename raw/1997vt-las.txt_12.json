[
    {
        "question": "",
        "options": [
            ""
        ],
        "article": "",
        "id": 1,
        "answer": ""
    },
    {
        "question": "Författaren diskuterar själv sin artikels tillkomsthistoria. Han finner många tänk- bara motiv för att den blev skriven, men till syvende och sist var det ett som dominerade över de andra. Vilket? A Förmedlingsintresset. B Kunskapsintresset. C Kontrollintresset. D Upplevelseintresset. 8. Den allmänna samhällsmoralen säger att en viss handling bör motsvaras av ett visst intresse. Vilket intresse ligger i så fall bakom den sexuella akten respektive samhällets rätt att tillämpa dödsstraff? A Förmedlingsintresset respektive kunskapsin- tresset B Kunskapsintresset respektive förmedlingsin- tresset. C Kontrollintresset respektive upplevelseintresset. D Upplevelseintresset respektive kontrollintresset. Uppgifter till texten VARFÖR SUPER JEPPE? 6 Enligt ett klassiskt synsätt börjar varje vetenskaplig undersökning med förutsättningslösa observationer och uppteckning av alla kända fakta. Dessa klassificeras sedan och analyseras, varefter man med en logisk procedur kallad induktion härleder generaliseringar och lagar ur dessa fakta. Resultatet av undersökningen läggs sedan till den ständigt växande fonden av vetenskaplig kunskap. Det finns tre drag i denna starkt komprimerade beskrivning som särskilt bör framhållas. För det första antar man att observationerna kommer först, att fakta samlas in och klassificeras, och först därefter formulerar forskaren en teori eller hypotes. För det andra förutsätter man att det är möjligt att ur observationer logiskt härleda en vetenskaplig hypotes. Denna förutsättning yttrar sig bland annat i det vanliga men naiva bruket av ordet ”bevis” i vetenskapliga sammanhang. För det tredje menar man att kunskap som en gång vunnits är säkerställd. Detta är en naturlig konsekvens av föreställningen att hypoteser, lagar och teorier kan härledas ur data och innebär att vetenskapen tillväxer kumulativt. Detta synsätt, som brukar kallas induktivism, är inte så ovanligt och representerar antagligen allmänhetens föreställning- ar om det vetenskapliga arbetets karaktär, men vetenskaps- teoretiker tar numera normalt avstånd ifrån det. En grundtanke i induktivismen är att den inledande observationsfasen inte är styrd av några ”förutfattade” meningar som hypoteser eller mera vaga gissningar om var lösningen på ett problem kan ligga. Skulle man tillåta teoretiserande före observationerna, skulle man löpa risk att de senare på ett otillbörligt och för teorin alltför gynnsamt sätt påverkades eller valdes ut. Det var säkert detta Sherlock Holmes hade i tankarna, när han varnade Watson för att formulera teorier innan han hade alla fakta. ”I oförstånd börjar man förvränga fakta för att passa teorin, i stället för att ändra teorin så att den passar fakta.” En sådan motivering kan låta rimlig, och en del sanning ligger det nog i Holmes anmärkning, men inte desto mindre är induktivismen grovt vilseledande på alla de tre nämnda punkterna. För att börja med den första, säger oss ett ögonblicks eftertanke att något sådant som helt förutsättningslösa observationer varken kan eller bör finnas. Utan någon förutsättning eller målsättning med datainsamlandet finns det nämligen inget sätt att avgöra vilka observationer som är intressanta, och det är omöjligt att observera allt. Vad skall man observera om man varken har ett problem eller en hypotes att pröva? Det räcker med att ställa frågan för att man skall inse hur absurd tanken är. Det enda exempel jag känner till på något försök att omsätta det induktivistiska synsättet i praktiken är den homeopatiska rörelsen under 1800-talet. Homeopaterna såg som den medicinska forskningens huvuduppgift att noggrant utpröva verkningarna på den friska människan av alla världens olika substanser. Enbart för fosfor lär man ha registrerat bortåt tvåtusen effekter. Ett sådant projekt är givetvis helt poänglöst, just därför att ett observerande på måfå aldrig kommer att producera data som är relevanta för något visst problem eller för någon viss hypotes. Meningsfulla observationer måste alltid vara styrda av någon teori eller hypotes. I själva verket skulle knappast någon vetenskaplig upptäckt ha gjorts, inte ens med den mest sagolika tur, om det inte hade funnits hypoteser som lett forskarna att skapa de betingelser under vilka intressanta observationer blev möjliga. Det sägs att det var tur som ledde Fleming till upptäckten av penicillinet. Han råkade av en slump notera att bakterierna runt en mögelfläck hade dött. Vad man glömmer att nämna är att Fleming i åratal letat efter en substans med penicillinets egenskaper. Liknande anmärkningar kan göras beträffande analys och klassificering av data. Vad gäller möjligheten att realisera den andra förutsättningen är situationen också dyster för induktivismen. Anledningen är att det inte är möjligt att härleda generella utsagor från datasatser. Skälet är för det första, att de senare alltid uttalar sig om ett litet, eller i varje fall ändligt, antal fall, medan generaliseringar i princip handlar om ett oändligt antal fall. Satsen ”alla kråkor är svarta” kan aldrig bevisas med hjälp av observationer, eftersom ”alla” kråkor inte kan observeras. För det andra innehåller många generella utsagor, speciellt teoretiska, termer som inte finns i datasatserna. Vi observerar färger, former och mätarutslag, men aldrig molekyler, och ett påstående om molekyler kan aldrig vara en logisk konsekvens av påståenden om färger, former och mätarutslag. Man kan därför aldrig med säkerhet veta att en hypotes är sann, och faktum är att knappast någon historisk teori överlevt utan att modifieras. Man kunde kanske tro att det, även om säkra ”bevis” är omöjliga, ändå skulle vara möjligt att ange någon grad av sannolikhet för en vetenskaplig utsaga. Detta har faktiskt varit induktivisternas målsättning sedan länge, men det existerar ingen metod för beräknandet av sådana sannolikheter, och många menar att det är principiellt omöjligt. Den tredje komponenten i induktivismen är inte så mycket felaktig som missvisande. Om vi tänker oss forskaren som en kartritare med uppgift att producera en användbar bild av verkligheten, skulle induktivisten säga att vetenskapen börjar med att rita en korrekt karta över ett litet område och sedan gradvis utökar den för att någon gång i framtiden ha täckt in hela världen. Ett motsatt synsätt skulle innebära att man startar med en dålig karta över hela världen och sedan gradvis förbättrar den men utan att någonsin åstadkomma en helt perfekt karta. Ett argument för detta kunde vara den historiskt grundade insikten att alla vetenskapliga teorier förr eller senare blir modifierade eller ersatta av andra. I verkligheten torde vetenskapen utvecklas både genom att lägga under sig nya områden och genom att ständigt förbättra de gamla kartorna. Även om man inte skall dra för stora växlar på analogin, kan det vara instruktivt att jämföra vetenskapens utveckling med den biologiska evolutionen sådan den beskrivs av den Darwinistiska teorin. Mer eller mindre slumpmässiga mutationer och nykombinationer av existerande gener ger upphov till nya egenskaper och ett stort ”utbud” av biologisk variation. Vid konfrontationen med miljön kommer några egenskaper, de som sägs ha lågt överlevnadsvärde, att försvinna, medan de som passar bättre konserveras. På det sättet kommer gradvis en allt bättre anpassning till miljön att äga rum. Den österrikiske filosofen och vetenskapsteoretikern Karl Popper har i många år energiskt försvarat en besläktad syn på den vetenskapliga utvecklingen. Vetenskapliga hypoteser är enligt honom djärva gissningar, som kan vara produkter av rationellt tänkande, men som i och för sig lika gärna kan vara myter eller rena fantasifoster. För deras värde spelar uppkomsten ingen roll. Hypotesernas konsekvenser jämförs i experiment och teknolo- gisk tillämpning med den empiriska verkligheten, och om de kommer i konflikt förkastas hypotesen. Om en hypotes stämmer med de gjorda observationerna accepteras den, men bara tentativt och tills vidare. Skulle teorin så småningom visa sig bristfällig får den modifieras eller ersättas av en ny, som i sin tur prövas mot erfarenheten. På så sätt kommer den vetenskapliga bilden av INDUKTIVISM 7 världen att gradvis undergå en utveckling mot bättre och bättre överensstämmelse med den empiriska verkligheten. Enligt detta synsätt börjar således det vetenskapliga arbetet med ett problem och ett förslag till lösning, dvs. en hypotes. Problemet kan ha aktualiserats av observationer, exempelvis av något oväntat fenomen i ett tidigare experiment, men dessa spelar då inte rollen av premisser i härledningen av hypotesen. När en hypotes formulerats frågar man sig: vilka observationer bör vi förvänta oss om hypotesen är sann, och vilka observationer är troliga om den är falsk. Dessa förväntade observationer jämförs i ett experiment med de faktiska förhållandena, och utgången av jämförelsen avgör hypotesens vidare öden.         Germund Hesslow 9. Av vilken anledning är 1800-talets homeopater intressanta som exempel i författarens redogörelse? A De utförde observationer utan att utgå från hypoteser. B De frångick logikens strikta slutledningsregler. C De kombinerade teoretisk observation och praktisk datainsamling. D Deras arbete markerar början till ett avståndsta- gande från induktivismen.",
        "options": [
            ""
        ],
        "article": "",
        "id": 2,
        "answer": ""
    },
    {
        "question": "Enligt texten förändras det vetenskapliga kunskapsförrådet med tiden. I vad består förändringen enligt induktivismen? A Gammal kunskap byts ut mot ny kunskap. B Gammal kunskap utökas med ny kunskap. C Gammal kunskap motbevisas av ny kunskap. D Gammal kunskap bekräftas av ny kunskap.",
        "options": [
            ""
        ],
        "article": "",
        "id": 3,
        "answer": ""
    },
    {
        "question": "Vilket svarsförslag återger den varning som Sherlock Holmes enligt texten riktade till Watson? A ”Fäst inte för stor tilltro till induktivismen som metod.” B ”Låt inte det subjektiva faktaurvalet föregå den objektiva teorin.” C ”Försök inte härleda teorier och lagar ur ointressanta observationer.” D ”Formulera inga antaganden förrän du studerat verkligheten.”",
        "options": [
            ""
        ],
        "article": "",
        "id": 4,
        "answer": ""
    },
    {
        "question": "Vilken huvudsaklig invändning reser förfat- taren mot induktivismen? A Induktivismen är förlegad och alltför otidsenlig för att kunna tillämpas i den nutida forskningen. B Induktivismen är onyanserad och ger uttryck för en misstro mot forskningens möjligheter. C Induktivismen är oseriös och ger upphov till felaktiga forskningsresultat. D Induktivismen är missvisande och omöjlig att omsätta i den vetenskapliga praktiken. Uppgifter till texten INDUKTIVISM 8 I slutet av Ingmar Bergmans film Ansiktet (1958) finns en lustig detalj som förtjänar att uppmärksammas. Här gör Vogler (Max von Sydow), filmens avhånade konstnärsfigur, och de andra i hans ”Magiska Hälso-Teater” sig beredda för en neslig avfärd; de har av stadens borgarskap och polismakt bedömts vara ett samhällsfarligt patrask och har följaktligen beordrats att omedelbart ge sig av. Men just då anländer bud från självaste Majestätet, som inviterar ”Dr. Vogler” med sällskap till slottet. Plötsligt upphör regnet och solen bryter fram, nederlag vänds till seger, och sällskapet ger sig av, under ljudligt hästhovsklapper och triumfatoriskt smattrande trumpeter. Och då händer något märkligt: just när ekipaget ses försvinna bakom en husknut, avstannar musiken abrupt, och i bild syns nu bara en tom gata och en gatlykta som vagnarna råkat stöta till, svängande fram och tillbaka med ett högljutt, för att inte säga parodiskt gnällande. När den nästan tystnat bryter så lika plötsligt blåsorkestern fram igen, för att med ett hurtigt crescendo sätta punkt för filmen. Detta plötsliga avbrott har av Bergman-kännare gärna avfärdats som en lustifikation, ett något överflödigt understry- kande av den bokstavliga deus ex machina som Bergman här drar ur ärmen. Någon som däremot tagit det på allvar är Paisley Livingston som i sin utmärkta bok Ingmar Bergman and the Rituals of Art från 1982 menar att lyktan i sin insisterande närvaro blir något av ett emblem för ”den dynamik av pendlingar och omsvängningar” och ”fram-och-tillbakarytm” mellan motsatser som Ansiktet präglas av, både på handlings- och karaktärsplan: mellan vetenskap och trollkonster, tro och misstro, herrskap och tjänstefolk. I sammanhanget gör Livingston en skarpsinnig koppling till René Girards teori om varje samhälles behov av offer- och botgörelseriter. Sådana utmärks av ett maktspel mellan ”centrum” och ”periferi”, där ett utdelat slag ger upphov till ett nytt, och där våld föder våld i ett slags accelererande pendelrörelse. Och inte sällan är det konstnären, gycklaren, som väljs till offer i sådana symboliska reningsriter – den som utses till syndabock och på samma gång förväntas rena samhället från våldet. I det perspektivet är den svängande lyktan enligt Livingston inte en perifer, lustig liten detalj utan till och med det enda ”logiska” sättet att avsluta en film som Ansiktet, där ju Vogler representerar hotet ”utifrån”. Man skulle kunna utvidga Livingstons iakttagelser att gälla inte enbart den fiktiva berättelsen utan också själva berättandet. För Ansiktet utmärks även här av ett slags pendlande mellan två inbördes motstridiga poler: det mellan att å ena sidan (och enligt ett gängse illusionsestetiskt berättande) ”dölja”, och å andra sidan att ”visa”, dvs. plötsligt dra undan förlåten och ”avslöja” maskineriet bakom det filmiska illusionsspelet. Med andra ord, Ansiktet handlar inte bara om en illusionist vars konst(er) ömsom trollbinder sin publik, ömsom bokstavligen avslöjas som billiga trick och följaktligen avhånas av publiken; filmen sätter också sitt eget illusionsspel ”på spel”. Det sker inte minst i slutscenen, där den svängande lyktan blir till en ironisk gest även ut mot filmens publik och ett sannskyldigt avslöjande av filmfiktionens villkor: det är bara – tycks den säga – genom ett dundrande ingrepp av en deus ex machina som ett ”lyckligt slut” kan åstadkommas – och det är väl sådana illusioner som ni, kära åskådarpack, vill invaggas i? Faktum är att liknande svängande, påtagligt närvarande lampor återfinns åtminstone i ytterligare två Bergman-filmer; i den tidiga Hamnstad (1948) och i den sena Fanny och Alexander (1983). I den första, denna neorealistiskt influerade film om den unga arbeterskan Berit (Nine-Christine Jönsson), blir huvudpersonen en kväll utestängd av sin mor. När hon gråtande sätter sig ned i trappuppgången kommer en ung man (Stig Olin) förbi, sorglöst visslande. De börjar prata med varandra, och han får henne genast att känna sig bättre. ”Kan du se hur de skulle se ut i ansiktet om du bara försvann?”, frågar han, och erbjuder henne att bo hos honom för en tid: ”Alla omoderna bekvämligheter, serru” och ”inga hederliga avsikter”! I scenen syns båda i profil, i bildens förgrund, men det som finns i bakgrunden är lika intressant: trappfönstret, genom vilket man kan se en gårdslampa, som under hela deras samtal har setts svänga fram och tillbaka. Och när paret sedan uppsluppet springer nedför trappen låter Bergman kamerablicken vila på fönstret och den fortfarande svängande lampan, som för att invänta något. Och mycket riktigt: snart ses paret hastigt skymta förbi under lampan, bort mot en nyfunnen gemenskap. Fönstret med sin svängande lampa pekar uppenbarligen ut över sin realistiska roll. Rent visuellt associerar den till ett tidigare avsnitt i filmen där Berit gått på bio och befriat skrattar åt någon slapstickfilm. Denna visas som en film i filmen och blir bokstavligen till en ljuspunkt i hennes dystra vardag – en dröm om ett annorlunda, annat liv. Och något liknande sker i den skenbart prosaiska trappuppgången: språnget ut och bort sker också här via en upplyst fönsterruta som närmast antar formen av en (film)ruta i filmrutan – en öppning i verklighetens vägg. Denna cineastiska ”flykt” var något som Bergman vid denna tid kan sägas ha delat med sina karaktärer. För sådana spel i spelet – liknande inslag, alla konnoterande lek, flykt eller åtminstone ett ögonblick av nåd eller frist, har Bergman sett till att spränga in i alla sina tidiga filmer. Med andra ord, om fönstrets och lampans avskärmade lilla värld innebär en tillfällig frist i vardagsslitet för Berit, tycks den också ha inneburit en frist även för berättaren: undan kringskurenheten och slitet med berättelser som vid denna tidpunkt i Bergmans karriär fortfarande skrevs av andra. I vilket fall introducerar den oavlåtligt svängande lampan ett andrum i berättelsens obönhörliga och nyktert linjära flyt framåt: ett andrum och spelrum, med plats för ett eget och annat slags berättande. Nästan trettiofem år senare – efter konstnärens pendling mellan triumf och förödmjukelse i Ansiktet, och efter 60-talets uttryckligen illusionsproblematiserande filmer – återfinner vi den svängande lampan i Bergmans sista film, Fanny och Alexander. Betecknande nog på familjen Ekdahls teater, där den innehar en framträdande plats i sekvensen med clownens sorglustiga lilla avskedssång i ”Hamlet” (Gunnar Björnstrands avskedsföreställ- ning även i verkliga livet). Efter ridåfallet och applåder från en halvfull salong stultar så clownen, stödd på sin assistent, ut från scenen, och över hans böjda huvud hänger nu bara en triangelformad lampa som kastar sitt ljus över det kala scengolvet. Men då ser vi Alexander, som haft en statistroll i pjäsen, smyga fram bakom kulisserna. Han kliver nu ut på scenen, med blicken fixerad på lampan, slår till den med sitt träsvärd så att den börjar svänga, varpå han melodramatiskt börjar skandera: ”Om kärlek närs av toner, så spela, spela, tills av övermättnad begäret...” Men längre hinner han inte förrän han avbryts av mamma som tycker att han ska sluta fåna sig och följa med hem. Föreställningen får alltså ett snöpligt slut också för Alexander. DEN SVÄNGANDE LAMPAN 9 Men ändå inte. För än en gång riktar sig uppmärksamheten mot lampan som, efter att Alexander försvunnit ur bild, fortsätter att svänga fram och tillbaka. Skillnaden från de tidigare filmerna är bara att lampans närvaro understryks genom en närbild, istället för att filtreras genom ett ”filmiskt” fönster (som i Hamnstad) eller ett parodiskt ljud (som i Ansiktet). Lampan ställer sig med andra ord inte fullt så tydligt vid sidan av berättelsen som tidigare; den tillhör så att säga fiktionen allena, är sig själv nog. Men kvar finns ändå avtrycket – lampans säregna relation till det magiska, förtrollande ljusfältet, till konsten och fiktionen. Alexanders lampa svänger, och har i en mening ändå slutat svänga. Egentligen hänger den stilla, i välförtjänt vila över clownens huvud.         Maaret Koskinen Deus ex machina = ”guden från maskineriet”; något eller någon som oväntat ingriper i en svår situation.",
        "options": [
            ""
        ],
        "article": "",
        "id": 5,
        "answer": ""
    },
    {
        "question": "Vilket av följande påståenden överens- stämmer bäst med artikelförfattarens tolkning av fönsterrutans roll i filmen Hamnstad? A Fönsterrutan är bara en fönsterruta om än upplyst. B Fönsterrutan är ett skydd mot verkligheten. C Fönsterrutan är en påminnelse om verkligheten. D Fönsterrutan är en väg ut ur verkligheten.",
        "options": [
            ""
        ],
        "article": "",
        "id": 6,
        "answer": ""
    },
    {
        "question": "Hur kan man, enligt artikelförfattaren, sammanfatta lampans förändrade roll i de tre omnämnda Bergmanfilmerna? A Från mörker till ljus. B Från centrum till periferi. C Från lek till allvar. D Från bakgrund till förgrund.",
        "options": [
            ""
        ],
        "article": "",
        "id": 7,
        "answer": ""
    },
    {
        "question": "Artikelförfattaren läser i en av Ingmar Bergmans lampscener in ett självbiografiskt element. Vad illustrerar detta element? A Känslan av att konstnären är en syndabock. B Känslan av att livet är som en film. C Plågan att tvingas arbeta med andras manuskript. D Plågan att bli uppläxad av den egna modern. 16. Om vi döpte om de två Bergmanfilmerna Hamnstad och Fanny och Alexander utifrån artikelförfattarens resonemang om filmernas lampor – vilka titlar skulle då i nämnd ordning passa bäst? A Den hånfulla lampan – Avskedets lampa. B Gemenskapens lampa – Den oförställda lampan. C Avskedets lampa – Den hånfulla lampan. D Den oförställda lampan – Gemenskapens lampa. Uppgifter till texten DEN SVÄNGANDE LAMPAN 10 Lois Keith heter en engelsk lärare som läst igenom sin barndoms flick- och ungdomsböcker för att se hur de skildrar handikapp och handikappade. Det är framför allt tre drag hon finner utmärkande: Undergivenhet – På samma sätt som unga kvinnor ska lära sig tålamod, ödmjukhet och tacksamhet ska handikappade lära sig ett undergivet beteende. Bestraffning – Inte sällan är handikapp straffet för excesser eller olydnad. Den livfulla Katy i 1800-talsromanen What Katy Did faller ur en gunga som hon satt sig i mot sin fasters vilja. Hon skadar ryggraden så svårt att hon blir förlamad och åren i sängen respektive rullstolen förvandlar henne från en kavat, lite busig pojkflicka till en ansvarstagande storasyster. Här går bestraffningen och transformationen till kvinna hand i hand. Det möjliga miraklet – Handikappet beskrivs som övervinnbart och med lite god vilja kan det försvinna. Lois Keith kallar temat ”Ta din stol och gå”-myten. I den ena boken efter den andra visar det sig att de sjuka eller handikappade som genom ett under blir friska. Ett annat drag i många böcker, inte bara i 1800-talets flickböcker, är att handikappade inte är med för sin egen skull, utan för vad de innebär för andra. Annette Heim heter en amerikansk bibliotekarie som har gått igenom amerikanska ungdomsböcker på temat handikapp. Hon finner att huvudperso- nen, som inte är handikappad, växer och förändras under bokens gång medan den handikappade står still och egentligen bara är med för att huvudpersonen ska få sig en läxa eller mogna som person. Annette Heim pekar på flera fördomar om handikappade som gett stående avtryck i litteraturen, t.ex. att handikappet kompenseras av en fantastisk förmåga. Den blinda flickan visar sig vara oerhört musikalisk, den stumma pojken har en övernaturlig gåva och kan se in i framtiden. Figuren förekommer ofta i folksagor men de finns också i ungdomsböcker. I Anna- Lena Wästbergs magiska Skogens öga (1989) är den blinda Arianne skickligare än seende på att ta sig fram i skogen. Hon hör och märker allt av betydelse långt före sin klumpiga och välmenande vän Max. Dessutom är hon exceptionellt konstnärligt begåvad. Kanske bidrar hon i början av boken till mytologiseringen av blindhet, men författaren vänder på steken när Arianne kommer till storstan. Då syns Ariannes utsatthet och man förstår att hennes förmåga, precis som andras, är beroende av omgivningens förmåga att ge omtanke, trygghet och utrymme. Lois Keith menar att föreställningen om handikappet som ett straff och myten om att ”det går att ta sin rullstol och gå” (bara man vill) är ganska lätta att genomskåda. Men hur är det med föreställningen om ett ödmjukt och tacksamt beteende? Om en vanlig flicka i början av seklet skulle lära sig att slå ned ögonen skulle en handikappad göra det dubbelt upp. I litteraturen fungerar handikappade ofta som förebilder i den subtila konsten att med ett leende på läpparna förneka egna behov. Om det för dagens kvinnor har tagit generationer att göra upp med ett ideal som säger att en fin flicka är en oskyldig flicka, dvs. en person som inget vet om sin lust och sitt begär, så tillskrivs handikappade flickor fortfarande en oskyldig och mer asexuell roll än andra. Vad innebär det för en tjej i rullstol som vill ha nätstrumpor? För den som vill utmana kvinnokonventioner? Får hon ha ett liv nedanför hakan? De frågorna har jag med mig när jag läser Cynthia Voigts Samma flicka som förr (1986), en ungdomsroman som finns på de flesta bibliotek. Den handlar om 15-åriga Izzy som vaknar upp på sjukhus efter en trafikolycka och upptäcker att hennes ben är amputerat strax nedanför knäet. När Izzy hamnar i rullstol slutar vännerna att prata med henne om killar. Hon gissar att de gör det av ett slags bakvänd omtanke: ”Jag visste vad de tänkte, det skulle vara ovänligt eftersom jag inte kunde få några fler pojkvänner”, heter det på sidan 114. När jag läser de raderna återstår det fortfarande 80 sidor av boken och jag tänker att detta är något som Izzy kommer att ändra på. Men några sidor längre fram kommer problemet upp igen och nu är tonen mera mollstämd. Izzy orkar inte vara ensam för ”när jag var ensam kunde jag inte hjälpa att mina tankar gled ner i det gråa, jag kunde inte göra något åt det. Det fanns ju egentligen inget annat att tänka på. Det fanns ingenting att se fram emot till exempel. Förr brukade jag ofta drömma mig bort och fantisera om killar jag tycker om, och då tyckte jag om att vara ensam. Men kärlek hörde inte längre till mitt liv”. Det är starka ord: ”kärlek hörde inte längre till mitt liv”. Och det underliga är att det inte kommer någon motsägelse eller kommentar till det uttalandet, inte på någon enda av de sidor som är kvar. Izzy får ingen pojkvän, ingen bjuder ut henne, hon tänker inte annorlunda om sin framtid som sexuell varelse. Visst får hon en ny tjejkompis och blir god vän med en kille som arbetar med skoltidningen, visst växer hon på många sätt, får insikter, blir klokare, närmar sig sin smärta och sin ilska... men om erotiken är det tyst. Kanske beror den nedtonade sexualiteten på att Samma flicka som förr är en amerikansk roman, tänker jag när jag öppnar Hans Erik Engqvists Det blå bandet (1994). I Hans Erik Engqvists bok finns nästan exakt samma olycka som i föregående roman, men nu är det en 15-årig kille, Ronny, som blir påkörd och händelserna tilldrar sig i Sverige på 90-talet, i en idrottsintresserad familj. Förlamad från midjan och nedåt – det innebär bland annat att Ronny har blöja som han i början inte klarar att sköta själv. Äcklet och känslan av hjälplöshet och förnedring beskrivs målande, men inte ett ord om förlusten av potensen, inte förrän efter flera månader när Ronny kommer till en kurator. Då utspinner sig följande samtal: – Ibland kan jag glömma hur det är, att jag aldrig mer kan gå och springa. Men för det mesta är det... är jag ledsen. Jag försöker att inte visa. Det är så mycket jag inte kan. Det är så mycket jag aldrig kommer att kunna. Jag menar...vem vill vara med mig. När jag inte... – Älska, sa hon. Visst kan du älska, Ronny! Visst kan du bli älskad! Och sedan pratade hon om ... det där, och först stirrade han i golvet, för hon pratade som om hon kände hans tankar och drömmar. Men om en stund vågade han titta upp. Efter den gången kändes det som om han just duschat efter en segermatch. Kuratorn går alltså in i Ronnys stumhet och oro, men det märkliga är att man inte får reda på vad hon säger. Vad jag undrar som okunnig läsare är ju hur Ronny ska lösa frågan om sin lust och längtan efter kärlek, efter en flick- eller pojkvän (vad han nu har för preferenser) när han är förlamad från naveln och nedåt. Jag får tre rader som säger att kuratorn pratade om ”det där” och att det efteråt kändes som ”efter en segermatch”. Det är lätt att bli sarkastisk, det är lätt att bli alldeles tokig för att stumheten inte bemöts när den skildras så väl. När frågan om kärlek äntligen uttalas är det enda jag får en idrottsbild som symboliskt talar om att kärleksproblemet är ur världen och att Ronnys oro är borta. HANDIKAPP I LITTERATUREN 11 Men som läsare är jag utestängd från lösningen. I såväl Cynthia Voigts som Hans Erik Engqvists bok är huvudpersonernas sexuella identitet hotad av handikappet; Izzy resignerar och Ronnys lösning är förborgad för omvärlden och känns som en pseudolösning för mig som läsare. Det är möjligt att båda böckerna ger en realistisk skildring av kärlekens villkor för (en del) handikappade, man jag vill veta mer, både om villkor, fördomar och lösningar. Dessutom frågar jag mig om handikapp så till den grad måste förknippas med utanförskap. Att vara handikappad innebär utanförskap i många sammanhang, men i litteraturen verkar det ofta blir det överskuggande temat. Inte minst därför var det befriande att snubbla över Margot Granviks och Eva Wernlids Säga Ja, Säga Nej – Vem ska få krama mig? (1994), en läsalättbok som i ord och bild på ett fullständigt självklart sätt berättar om lust och längtan och hur man värnar sin integritet. Den handlar om Lena, Carina och Anna, tre vänner som har träffats på en resa för utvecklingsstörda ungdomar. Lena är kär och nyförlovad, Carina råkar ut för en man som ofredar henne på en busshållplats och Anna behöver hjälp för att slippa en styvpappa som kladdar på henne. Det är kort och kärnfullt berättat, sexualiteten finns i sina många dimensioner och det är en text som inte väjer för att möta problemen. Med tanke på att handikappade kvinnor lätt får en dubbel status som offer är det en närmast genial bok. Det är ingen ungdomsbok i vanlig bemärkelse, men den visar att det finns nya och helt oväntade sätt att berätta om sexualitet och handikapp. Framför allt visar den tre unga tjejer som inte är offer, som aktivt tar sina liv i egna händer och hjälper varandra. Pia Åkerlund",
        "options": [
            ""
        ],
        "article": "",
        "id": 8,
        "answer": ""
    },
    {
        "question": "Ett av de särdrag som enligt Lois Keith präglar äldre skildringar av handikappade finns också kvar i nutida litteratur. Vilket är detta särdrag? A Att handikappade särbehandlas i familjen. B Att handikappet har funktionen av ett straff. C Att handikappet kan övervinnas om bara viljan finns. D Att handikappade förnekar och förnekas egna behov.",
        "options": [
            ""
        ],
        "article": "",
        "id": 9,
        "answer": ""
    },
    {
        "question": "Vilka två faktorer tycks omöjliga att förena, enligt artikelförfattarens tolkning av böck- erna Samma flicka som förr och Det blå bandet? A Vänskap och sexualitet. B Utanförskap och engagemang. C Handikapp och kärlek. D Handikapp och icke-handikapp.",
        "options": [
            ""
        ],
        "article": "",
        "id": 10,
        "answer": ""
    },
    {
        "question": "Vilken förtjänst ser artikelförfattaren fram- för allt i boken Säga Ja, Säga Nej – Vem ska få krama mig? A Att boken engagerar och riktar sig till kvinnliga läsare. B Att huvudpersonerna kan påverka sina egna liv. C Att det dubbla förtrycket av handikappade belyses. D Att handikappades utanförskap inte sopas under mattan.",
        "options": [
            ""
        ],
        "article": "",
        "id": 11,
        "answer": ""
    }
]